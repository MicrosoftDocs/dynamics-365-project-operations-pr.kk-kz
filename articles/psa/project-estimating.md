---
title: Жоба шығындары мен табысы
description: Бұл тақырыпта жоба шығындары мен табысын есептеу жолы туралы ақпарат берілген.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 03/01/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 279c1119d334a7f60906e33b3fc7ca22ff9a360d
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: kk-KZ
ms.lasthandoff: 02/10/2021
ms.locfileid: "5148335"
---
# <a name="project-costs-and-revenue"></a>Жоба шығындары мен табысы

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Жоба болжамдары жоба кестесінде болжанған және жоспарланған жұмыстың қаржылық көрінісін береді. **Жобалар** бетіндегі **Болжамдар** қойыншасында жоспарланатын жұмыстың құны мен табысы әсері көрсетілген. Онда сонымен қатар көптеген алдын ала анықталған өлшемдер туралы ақпарат беріледі. 

> ![Болжамдар қойыншасы](media/project-5.png)

## <a name="cost-and-sales-values-of-the-project"></a>Жобаның құны мен сатылым мәндері

Бағатізбелер жобадағы рөлдер құны мен шот мөлшерлемелерін анықтайды. Тапсырмаға тағайындалған күй атауымен және аталған ресурспен байланысты рөлдерге сүйене отырып, жұмыстың құны мен табысы әсерін анықтай аласыз. Егер тағайындамалары (жалпы немесе аталған) жоқ тапсырмалар бар болса, құн мен сатылым болжамдарын ала алмайсыз. Құн мен сатылым мәндері бағатізбелерде анықталған күнді ескереді.

### <a name="default-cost-price"></a>Әдепкі шығын  

Әр жоба ұйымға тиесілі болады. Бұл ұйым жобадағы **Келісім-шарт бірлігі** өрісінде көрсетілген. Бірліктің шығынын анықтау үшін, келісім-шарт бірлігімен байланысты бағатізбе пайдаланылады. Болжам жолдарында белгіленген күн бойынша рөлдердің дұрыс шығынын анықтау үшін, шығындар тізімінде рөлдің, бірліктің және ұйымдық бөлімшенің тіркесімін табыңыз. 

Олардың шығындарын есептеу үшін, барлық тапсырмалар ресурсқа тағайындалуы керек. Тағайындалмаған кез келген тапсырманың шығыны 0,00 болады.

Егер рөлдің, бірліктің және ұйымдық бөлімшенің тіркесімі келісімшарт бірлігінің бағатізбесіндегі шығынды қайтармаса, жүйе бірлікті ескермейтін болады. Оның орнына, ол тек рөл мен ұйымдық бөлімшенің тіркесімін іздейді. Егер шығын табылса, оны болжам жолында таңдалған бірлікке айналдыру үшін түрлендіру факторлары қолданылады.

Егер рөлдің және ұйымдық бөлімшенің тіркесімі шығынды қайтармаса, жүйе ұйымдық бөлімшені ескермейтін болады. Оның орнына, ол әдепкі бағаны белгілеу үшін рөл мен бірліктің тіркесімін іздейді (кез келген түрлендіру қолданылғаннан кейін).

Егер жүйеде рөл бағасы табылмаса, болжам жолындағы шығын әдепкі бойынша **0,00** мәніне орнатылады. Жоба құны болжалды жолдарындағы барлық құн сомалары ұйымдық бөлімше валютасында жазылады.

> [!NOTE]
> Әдепкі бойынша Microsoft Dynamics 365 бағдарламасы құн сомаларын сіздің негізгі валютаңызда сақтайды. Алайда, **Болжамдар** қойыншасында көрсетілген құн сомалары келісімшарт бірлігінің валютасында болады.  

### <a name="default-sales-price"></a>Әдепкі сатылым бағасы 

Сатылым бағатізбесі жоба тіркелген сатылым нысаны немесе жоба тұтынушысы арқылы анықталады. Мүмкіндік, баға ұсынысы немесе келісім-шарт сияқты сатылым нысаны жобамен байланысты болған кезде, сатылым нысанының сатылым бағасы баға ұсынысымен немесе келісім-шартпен байланысты бағатізбемен анықталады. Егер баға ұсынысы немесе келісім-шарт ішінде реттелетін бағатізбе бар болса, сол бағатізбе жоба болжамдарының әдепкі сатылым бағатізбесі ретінде пайдаланылады. Егер сатылым нысандарымен байланыс болмаса, параметрлердегі әдепкі сатылым бағатізбесі жобада анықталған тұтынушы валютасымен сәйкестендірілген жобаның әдепкі сатылым бағатізбесі ретінде пайдаланылады.

Әр болжам жолында оған байланысты ресурс бірлігі болады. Ресурс бірлігі тапсырманы орындау үшін ресурстары резервтелген ұйымдық бөлімшені білдіреді. Байланысты рөлдердің сатылым бағаларын анықтау үшін, сатылым бағатізбесіндегі рөлдің, бірліктің және ресурс бірлігінің тіркесімін іздеңіз. Егер тапсырмада ешқандай тағайындаулар болмаса, тапсырманың сатылым бағасы 0,00 мәнін құрайды.

Егер рөлдің, бірліктің және ресурс бірлігінің тіркесімі сатылым бағатізбесіндегі сатылым бағасын қайтармаса, жүйе бірлікті ескермейтін болады. Оның орнына, ол тек рөл мен ресурс бірлігінің тіркесімін іздейді. Егер сатылым бағасы табылса, оны сатылымның болжам жолында таңдалған бірлікке айналдыру үшін түрлендіру факторлары қолданылады. 

Егер рөлдің және ресурс бірлігінің тіркесімі сатылым бағатізбесіндегі сатылым бағасын қайтармаса, жүйе ресурс бірлігін ескермейтін болады. Оның орнына, ол әдепкі бағаны белгілеу үшін рөл мен бірліктің тіркесімін іздейді (кез келген түрлендіру қолданылғаннан кейін).

Егер жүйеде рөл бағасы табылмаса, болжам жолындағы сатылым бағасы әдепкі бойынша **0,00** мәніне орнатылады.

**Болжамдар** қойыншасында болжам жолдары көрсетілген тор көрінісі бар. Торға келесі суретте көрсетілгендей бірлік бағандары, жалпы шығын және сатылымның жалпы бағасы кіреді. 

> ![Болжамдар қойыншасындағы тор көрінісі](media/project-6.png)

## <a name="time-phased-view-of-project-estimates"></a>Жоба болжамдарының уақыт көрінісі

Жоба болжамдарының уақыт кезеңіндегі көрінісінде таңдалған уақыт шкаласындағы уақыт кестесі бойынша тор көрінісіндегі болжам деректері көрсетіледі. Әдепкі бойынша, болжам деректері **Рөл** өлшемінде беріледі.

> ![Жоба болжамдарының уақыт кезеңіндегі көрінісі](media/project-7.png)

## <a name="allocating-estimated-effort-based-on-the-task-mode"></a>Болжалды талпынысты тапсырма режимі негізінде тағайындау

Уақыт кезеңіндегі көріністе жалпы талпынысты талпыныс сағаттарын таңдалған уақыт шкаласындағы әрбір бірлік уақыт кезеңі бойынша болжау арқылы бөлесіз. Тапсырма режимі тапсырма ұзақтығы бойынша талпынысты тағайындау әдісін анықтайды. Тағайындаудың екі түрі — **Бірдей** және **Жұмыс сағаттары негізіндегі**.

### <a name="work-hours-based-allocation"></a>Жұмыс сағаттары негізіндегі тағайындау
 
Автоматты түрде жоспарлау режимінде, тапсырма ресурстарының күнделікті сағаттары жұмыс уақытының толық көлемінде орнатылады. Бұл әрекет талпынысты уақыт көрінісіндегі тапсырмалар ұзақтығына бөлу арқылы тағайындау кезінде қолданылады. Мысалы, егер тапсырманы **Күн** уақыт шкаласындағы бір ресурспен аяқтайсыз деп болжасаңыз, күнделікті тағайындалған талпыныс жоба күнтізбесінде анықталған күнделікті жұмыс сағаттарынан аспайды. Сол себепті, талпыныс тағайындау ресурстар толық күнде пайдаланылады деп болжанады.

### <a name="even-allocation"></a>Бірдей тағайындау

Қолмен жоспарланған тапсырма режимінде жоба күнтізбесіндегі жұмыс сағаттары пайдаланылмайды. Оның орнына, тапсырма кестесі пайдаланушы енгізіліміне негізделеді. Осы тапсырмалар үшін таңдалған уақыт шкаласындағы әрбір бірлік уақыт кезеңі бойынша талпыныс тағайындауында ешқандай шектеу факторы болмайды. Тапсырмадағы жалпы талпыныс теңдей бөлініп, таңдалған уақыт шкаласындағы әрбір бірлік уақыт кезеңіне тағайындалады. Сондықтан, тапсырмада анықталған тапсырма режимі уақыт болжамдарындағы әрбір бірлік уақыт кезеңінде талпыныс тағайындалуын немесе таралуын анықтайды.

## <a name="grouping-and-time-phasing-options"></a>Топтастыру және уақыт опциялары

Уақыт кезеңіндегі көріністе күн, апта, ай немесе жыл негізінде талпыныс, құн және сатылым болжамдарының таралуы көрсетіледі. Әдепкі бойынша, болжам деректері **Рөл** өлшемінде беріледі. Алайда, келесі екі өлшем бойынша еркін түрде айналу үшін **Топтау әдісі** опциясын пайдалануға болады: **Санат** және **Ресурс**.

Тор көрінісінде де, уақыт кезеңіндегі көріністе де көрсетілетін өрістерді таңдауға болады. Әр уақыт блогының жиынтығы жобаның төменгі жағында көрсетіледі. Онда күн, апта, ай немесе жылдың жалпы есептелген талпынысы, құны және сатылымы көрсетіледі. Әдепкі шығын және сатылым бағасы мерзімге сәйкес келеді. Басқаша айтқанда, олар таңдалған уақыт кезеңіндегі көрініске негізделген әр ресурс бойынша өзгереді.

## <a name="expense-estimates"></a>Шығыс болжамдары

Тор көрінісіндегі **Жаңа шығыс болжамын қосу** түймешігі жобада келтірілген, бірақ еңбекке тікелей қатысы жоқ кез келген шығыстарды жазуға мүмкіндік береді. Белгілі бір тапсырма немесе бүкіл жоба бойынша шығын болжамдарын жазып алуға болады. Шығыс санаттары мен шығындар күтілетін күнді таңдаңыз. Егер байланысты құн бағатізбесі және сатылым бағатізбесінде әдепкі бағалар бар болса (немесе үстеме баға пайыздары шығыс санаттары үшін анықталған болса), байланыс орнаған кезде олар автоматты түрде болжам жолына өтеді.
