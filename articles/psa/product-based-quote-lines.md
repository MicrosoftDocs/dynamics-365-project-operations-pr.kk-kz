---
title: Өнімге негізделген баға ұсыну жолдары
description: Бұл тақырыпта өнімге негізделген баға ұсыну жолдары туралы ақпарат берілген.
author: rumant
manager: kfend
ms.service: project-operations
ms.custom:
- dyn365-projectservice
ms.date: 03/06/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 8bde88f5f2d00c09129c6a9363c09f6f6ad1dd90
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: kk-KZ
ms.lasthandoff: 02/15/2021
ms.locfileid: "5284095"
---
# <a name="product-based-quote-lines"></a>Өнімге негізделген баға ұсыну жолдары

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]


Dynamics 365 Project Service Automation бағдарламасында өнімге негізделген баға ұсыну жолдарын жасай аласыз. Өнімге негізделген баға ұсыну жолдары "енгізілген" жолдар немесе олар өнім каталогындағы элементтер болуы мүмкін.

## <a name="product-catalog"></a>Өнім каталогы

Dynamics 365 өнім каталогындағы өнімдер әдепкі бірлік пен бірлік тобына ие. Егер бірнеше өнім бірдей атрибуттар жиынтығын ортақ пайдаланса, сол атрибуттарға ие өнім тобын жасай аласыз. Бір өнім тобындағы барлық өнімдер бірдей атрибуттар жиынтығын иеленеді.

Мысалы, компания түрлі бағдарламалық жасақтамаға жазылым лицензияларын сатады. Барлық жазылым бағдарламалық жасақтамасында келесі екі атрибут бар:

- Пайдаланушылар саны 
- Жазылым ұзақтығы (айлар бойынша)

Каталогтың бұл түрін сақтаудың жақсы тәсілі — **Жазылым бағдарламалық жасақтамасы** деп аталатын және атрибуттар ретінде **Пайдаланушылар саны** және **Жазылым ұзақтығы** бар өнім тобын құру. Содан кейін **Жазылым бағдарламалық жасақтамасы** өнім тобына **Dynamics 365 Sales** немесе **Dynamics 365 Field Service** сияқты жеке өнімдерді қоса аласыз.

## <a name="adding-product-catalog-items-to-a-project-quote"></a>Жобалық баға ұсыну жолына өнім каталогының элементтерін қосу

Жобаның баға ұсыну жолы мен жоба келісім-шартының беттерінде жолдың екі түріне арналған бөлімдер бар: жобаға және өнімге негізделген жолдар. Өнімге негізделген жолдар үшін Dynamics 365 жүйесі өнім каталогындағы элементтерді баға ұсыну жолына қосу үшін қолданылады. Баға ұсыну жолындағы немесе жоба келісім-шартының жолындағы ашылмалы тізімге баға ұсыну жолына немесе жоба келісім-шартына тіркелген өнім бойынша бағатізбедегі барлық өнімдер мен бірліктер кіреді. Сондай-ақ баға ұсыну жолының өнім бойынша бағатізбесіне кірмейтін өнімдерді қоса аласыз.

Сонымен қатар басқа бағатізбелерден өнімдерді таңдай аласыз немесе өнімдерді тікелей өнім каталогынан таңдай аласыз. Өнімдерді тікелей өнім каталогынан таңдаған кезде, өнімнің сатылым бағасын алу үшін сол өнімнің бағатізбесі пайдаланылады. Әдепкі бағатізбе орнатылмаған болса, баға 0 (нөл) мәніне тең болады.

Егер баға ұсыну жолы өнім каталогына негізделсе, сатылым бағасын тікелей баға ұсыну жолында алдын ала анықтай аласыз. Dynamics 365 жүйесіндегі баға ұсыну жолында **Баға белгілеу** өрісінің барын ескеріңіз. Екі мән қолжетімді:

- Бағаны алдын ала анықтау  
- Әдепкіні пайдалану

Егер осы өрісті **Бағаны алдын ала анықтау** параметріне орнатсаңыз, Dynamics 365 жүйесі әдепкі бағаны орнатпайды. Баға ұсыну жолындағы өнім бағасын енгізу керек. Егер осы өрісті **Әдепкіні пайдалану** параметріне орнатсаңыз, Dynamics 365 жүйесі әдепкі сатылым бағасын қолданады және өңдеуді болдырмау үшін өрісті құлыптайды.

PSA бағдарламасын орнатқаннан кейін, әдепкі сатылым бағасы баға ұсыну жолындағы өнімге негізделген жолдарға енгізіледі. Содан кейін **Баға белгілеу** өрісі **Бағаны алдын ала анықтау** параметріне орнатылады, сонда баға ұсыну жолдарында әдепкі бағаны өңдей аласыз.

> ![Бағаны алдын ала анықтауды орнату](media/basic-guide-10.png)
 
## <a name="quantity-factors-for-products"></a>Өнімдердің сандық факторлары

PSA бағдарламасы жазылымға негізделген өнімдерді сату мүмкіндігін қолдау үшін сандық факторларды қолданады. Жазылымға негізделген өнімдер үшін баға ұсыну жолындағы сан немесе жоба келісім-шартының жолы пайдаланушы айларының санымен көрсетіледі.

Әдетте, жазылым бағдарламалық жасақтамасының бағасы каталогта бір айға берілетін бір пайдаланушыға арналған баға ретінде сақталады. Алайда, оның орнына басқа уақыт сипаттамаларын қолдануға болады. Сатылым процесінде баға ұсыну жолындағы баға, әдетте, бір пайдаланушыға арналған, АТ бөлімінің сатылым агенті арқылы келісілген және жеңілдікпен есептелген бір айлық баға болып табылады. Әр мәміледе пайдаланушылар саны мен жазылу айлары әртүрлі болады. Баға ұсыну жолының мөлшерін есептеу үшін пайдаланылатын сан пайдаланушылар саны мен жазылу айлары санының көбейтіндісі болып табылады.

Сатылымның бұл түрін қолдау үшін, PSA бағдарламасы сандық факторлар ұғымын енгізді. Сандық факторлар Dynamics 365 жүйесінде өнім атрибуттарына сүйенеді. Өнімнің белгілі бір сипаттарын конфигурациялаған кезде, PSA бағдарламасы сандық факторлар ретінде сол сипаттардың жиынтығын немесе барлық сипаттарды белгілеуге мүмкіндік береді.

PSA бағдарламасы сандық деректер түрі бар сандық сипаттар немесе өнім сипаттарының сандық фактор ретінде белгіленетінін тексереді. Сандық факторлар конфигурацияланған өнім баға ұсыну жолына қосылғанда, баға ұсыну жолындағы **Саны** өрісі тек оқуға арналған өріске айналады. Сандық фактор болып табылатын өнім сипаттарының мәндерін енгізгеннен кейін, PSA бағдарламасы баға ұсыну жолының санын есептейді.

Мысалы, Dynamics 365 жүйесі келесі сипаттарға ие болуы мүмкін: 

- **Пайдаланушылар №** - пайдаланушылар саны 
- **Айлар №** - жазылу айларының саны
- **Өнімнің SKU нөмірі** 

**Пайдаланушылар №** және **Айлар №** сипаттарын өнім жолын өңдеу арқылы сандық факторлар ретінде белгілеуге болады. 

> ![Пайдаланушылар және айлар санын сапа факторлары ретінде белгілеу](media/basic-guide-11.png)
 


[!INCLUDE[footer-include](../includes/footer-banner.md)]