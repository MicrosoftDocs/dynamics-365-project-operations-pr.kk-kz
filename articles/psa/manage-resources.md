---
title: Ресурстарды басқару
description: Бұл бөлімде ресурстарды басқару жолы туралы ақпарат берілген.
author: ruhercul
ms.custom:
- dyn365-projectservice
ms.date: 05/13/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: b067f900fa49bba04536b49600dbe80a2167f707
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: kk-KZ
ms.lasthandoff: 05/10/2021
ms.locfileid: "5997833"
---
# <a name="manage-resources"></a>Ресурстарды басқару

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Dynamics 365 Project Service Automation бүкіл ұйым бойынша ресурс сұрауы және пайдалану жолының визуалды шолуын қамтамасыз ететін ресурс менеджерінің бақылау тақтасын қамтиды. Осы бақылау тақтасындағы диаграммаларды келесі ақпаратты визуализациялау үшін пайдалануға болады:

- **Ресурс сұрауы** - **Белсенді ресурс сұрауы** диаграммасында жіберілген ресурстар көрсетіледі. Ресурстар рөл немесе жоба бойынша біріктіріледі.
- **Жіберілмеген ресурс сұрауы** - **Тағайындалмаған ресурс сұрауы** диаграммасында жіберілмеген барлық ресурстар талаптары көрсетіледі. Бұл ресурс менеджерлеріне берік емес және ресурс сұрауы арқылы жіберілуі мүмкін сұрауды көруге көмектеседі.
- **Өткен аптада шот ұсынылған қолданыс** - **Рөл бойынша қолданыс** диаграммасында рөл арқылы ұйымның мақсатты шот ұсынылған қолданысы бойынша рөл арқылы нақты шот ұсынылған қолданыстың пайыздық көрсеткіші көрсетіледі.

    > [!NOTE]
    > **Рөл бойынша қолданыс** диаграммасын қолжетімді ету үшін, UpdateRoleUtilization жұмыс ағынын іске қосатын тапсырманы жасаңыз. Бұл қайталанатын тапсырма әр жеті күн сайын алдыңғы жеті күн бойынша шот ұсынылған қолданысты есептеу үшін орындалады. Нәтижелер рөл бойынша біріктіріледі.

## <a name="manage-project-team-members"></a>Жоба тобының мүшелерін басқару

Жоба менеджерлері жобалардағы ресурстарды басқару үшін, ресурс менеджерінің бақылау тақтасын қолдана алады. Мысалы, олар топ мүшесін жобаға тікелей қосып, жалпы ресурс арқылы алынған ресурстарға қойылатын талаптарды орындау үшін топ мүшелерін резервтей алады.

### <a name="add-a-team-member-directly-to-a-project"></a>Топ мүшесін жобаға тікелей қосу

Топ мүшесін жобаға тікелей қосу үшін, **Жобалар** бетіндегі **Топ** қойыншасында **Жаңа** параметрін таңдаңыз. Сонда **Жылдам құру: жоба тобының мүшесі** диалогтық терезесі пайда болады. Осы диалогтық терезеде келесі тапсырмаларды орындауға болады:

- **Аталған ресурсты резервтеу** – **Резервтеу үшін қолжетімді ресурс** өрісінде ресурс атауын таңдаңыз. Содан кейін рөлді таңдап, кезеңді белгілеңіз де бөлу әдісін таңдаңыз. Таңдалған атаулы ресурс жобаға таңдалған бөлу әдісі мен ресурстар күнтізбесін қолдану арқылы қосылады.
- **Жалпы ресурс қосу** – **Резервтеу үшін қолжетімді ресурс** өрісін бос қалдырып, рөлді таңдаңыз да, кезеңді белгілеңіз және бөлу әдісін таңдаңыз. Жалпы ресурс топта аталған ресурстарды резервтеу үшін пайдаланылатын сұрау үлгісін сақтайтын толтырғыш ретінде қосылады. Талап жоба күнтізбесі бойынша жасалады.
- **Аталған ресурсты ресурс сыйымдылығын пайдаланбай топқа қосу** – **Резервтеу үшін қолжетімді ресурс** өрісінде ресурсты таңдаңыз. Содан кейін кезеңді таңдап, бөлу әдісі ретінде **Жоқ** мәнін таңдаңыз. Сонда ресурс топқа қосылады, бірақ ресурс сыйымдылығы резервтеу арқылы пайдаланылмайды.

### <a name="book-a-team-member-to-fulfill-resource-requirements-for-a-generic-resource"></a>Жалпы ресурсқа арналған ресурс талаптарын орындау үшін топ мүшелерін резервтеу

PSA бағдарламасында жоба тобы бойынша жалпы ресурсты резервтеуге, рөлді, қажетті сыйымдылықты және сыйымдылықты бөлу жолын көрсетуге болады. Ресурсқа қойылатын талапта жалпы ресурстармен байланысты атрибуттарды көрсете аласыз. Бұл атрибуттарға қажетті дағдылар, таңдаулы ұйымдық бөлімше және таңдаулы ресурстар кіреді.

Әзірлеушіге арналған жалпы ресурс бойынша қажетті дағдыларды анықтау үшін, келесі қадамдарды орындаңыз.

1. **Жобалар** бетіндегі **Топ** қойыншасында жалпы ресурсты резервтеу үшін **Жаңа** параметрін таңдаңыз.

    ![Топта резервтелген жалпы ресурс](media/Resource-Management-image9.png)

2. **Барлық топ мүшелері** көрінісіндегі **Ресурс талабы** бағанында жалпы ресурсқа қажетті дағдыларды қосу үшін сілтемені таңдаңыз.

    ![Талап сілтемесі](media/Resource-Management-image10.png)

3. Пайда болатын **Ресурс талабы** бетіндегі **Дағдылар** торында эллипсті (**...**) таңдап, әзірлеушіге қажетті дағдыларды қосу үшін **Жаңа талап сипаттамасын қосу** параметрін таңдаңыз.

    ![Жаңа талап сипаттамасының пәрменін қосу](media/Resource-Management-image11.png)

4. Пайда болатын **Жылдам жасау: талап сипаттамасы** диалогтық терезесіндегі **Сипаттама** өрісінде қажетті дағдыны таңдаңыз. Содан кейін **Бағалау мәні** өрісінде сол дағдының кәсіби деңгейін таңдаңыз. Соңында **Ресурс талабы** өрісінде ұйымдық бөлімшелерден немесе тіпті аталған ресурстардан алынған бастапқы ресурстарға қойылатын талапты орнатыңыз. Аяқтағаннан кейін, **Сақтау** түймешігін таңдаңыз.

    ![Жылдам жасау: талап сипаттамасы диалогтық терезесі](media/Resource-Management-image12.png)

5. **Ресурс талабы** бетінде ресурсқа қойылатын талапты орындау үшін, **Резервтеу** параметрін таңдаңыз.

    ![Ресурс талабы бетіндегі "Резервтеу" түймешігі](media/Resource-Management-image13.png)

    Сондай-ақ жалпы ресурсты **Барлық топ мүшелері** торынан таңдап, **Резервтеу** параметрін таңдай аласыз.

    ![Барлық топ мүшелері торының үстіндегі "Резервтеу" түймешігі](media/Resource-Management-image14.png)

    > [!NOTE]
    > Бұл мысалда талап етілетін 40 сағат бар, бірақ нақты резервтелген сағаттар жоқ, себебі жалпы ресурстарда резервтеу мүмкіндігі жоқ. Сонымен қатар тағайындалған сағаттар жоқ, себебі жалпы ресурс топқа тікелей қосылған. Бұл тапсырма тағайындауы арқылы қосылмаған.

    **Жоспарлау бойынша көмекші** бетінде қолжетімді ресурстарды ресурсқа қойылатын талапта көрсетілген талаптар бойынша сүзгілеуге болады. Ресурстар кесте тақтасында көрсетілген сұрыптау параметрлері бойынша сұрыпталады.

    ![Жоспарлау көмекшісі беті](media/Resource-Management-image15.png)

    Жиі қолданылатын сүзгілер келесідей:

    - **Бағалау бойынша сипаттама** – біліктілік бағалауына қосымша ретінде, дағдылары, сертификаттары және басқа ресурстық қасиеттері бойынша сүзгілеу.
    - **Рөлдер** – резервтеу үшін қолжетімді ресурстарға тағайындалған әдепкі рөлдер бойынша сүзгілеу.
    - **Ұйымдық бөлімшелер** – резервтеу үшін қолжетімді ресурстарды тағайындалған ұйымдық бөлімшелер бойынша сүзгілеу.

6. Егер алғашқы талаптарды іздеудің нәтижелеріне қанағаттанбасаңыз, сүзгілеу шарттарын өзгерте аласыз. Сол жақтағы **Сүзгі көрінісі** тақтасын кеңейтіп, қосымша ресурстар табу үшін **Іздеу** параметрін таңдаңыз.

    ![Сүзгі көрінісі тақтасы](media/Resource-Management-image16.png)

7. Нәтижелерді сұрыптау әдісін өзгерту үшін, **Сұрыптау** параметрін таңдаңыз.

    ![Сұрыптау пәрмені](media/Resource-Management-image17.png)

8. Тордың жоғарғы жағында көрсетілгендей, ресурстарды талапта көрсетілген сұрауға сәйкес таңдаңыз. Тордағы ұяшықтардың таңдау белгісін алып тастап, ресурс сыйымдылығын ашық қалдыруға болады. Бір уақытта резервтелген ретінде тек бір ресурсты таңдауға болады.

9. Таңдалған ресурсты резервтеу үшін **Резервтеу** параметрін таңдап, кестелер тақтасын ашық қалдырыңыз, осылайша қосымша ресурстарды таңдай аласыз. Не болмаса, таңдалған ресурсты резервтеу және кесте тақтасын жабу үшін **Резервтеу және шығу** параметрін таңдаңыз.

    ![Резервтелетін ресурс](media/Resource-Management-image19.png)

    Резервтелген сағаттар туралы хабарлама келеді. Сұрау индикаторлары резервтеу талабының қаншалықты қанағаттандырылатындығын және қаншалықты қалғандығын көрсетеді. Сондай-ақ таңдалған ресурс сыйымдылығы қандай мөлшерде тұтынылатындығын көруге болады. Ресурстарды резервтеу туралы қосымша ақпаратты көру үшін **Кеңейту** параметрін таңдаңыз.

9. **Барлық топ мүшелері** көрінісіне оралыңыз. Торда жалпы ресурстың аталған ресурсқа ауыстырылғанын және 40 сағаттың сол ресурс үшін резервтелгенін ескеріңіз.

    ![Жаңартылған барлық топ мүшелері торы](media/Resource-Management-image20.png)

    > [!NOTE]
    > Тағайындалған сағаттар көрсетілмейді, себебі олар тікелей топта резервтелген. Олар тапсырма тағайындауын қолдану арқылы резервтелмеді.

## <a name="assign-generic-resources-to-tasks-and-generate-resource-requirements"></a>Жалпы ресурстарды тапсырмаларға тағайындау және ресурс талаптарын жасау

PSA бағдарламасында тапсырмалар жасап, оларға жалпы ресурстар тағайындауға болады. Осылайша, кестеңізді және қаржылық нөмірлеріңізді бағалау кезінде, ресурс сұрауын толтырғыштар арқылы ұсынуға болады. Содан кейін жалпы ресурстарға қойылатын талаптарды құрып, оларды орындай аласыз.

1. **Жобалар** бетіндегі **Кесте** қойыншасында тапсырма құру үшін **Қосу** параметрін таңдаңыз.

    ![Жаңа тапсырма жасалды](media/Resource-Management-image21.png)

2. **Ресурстар** өрісінде **Ресурс таңдау құралы** белгісін таңдаңыз. Сонда ресурс таңдау құралы пайда болып, жоба бойынша топ мүшелерін көрсетеді.

    ![Ресурс таңдау құралы](media/Resource-Management-image22.png)

3. Жаңа жалпы ресурстың атауын енгізіп, **Жасау** параметрін таңдаңыз.

    ![Жаңа жалпы ресурстың атауы енгізілді](media/Resource-Management-image23.png)

4. Пайда болатын **Жылдам жасау: жоба тобының мүшесі** диалогтық терезесіндегі **Рөл** өрісінде жалпы ресурс рөлін таңдаңыз. **Ресурс бірлігі** өрісінде жалпы ресурс үшін ұйымдық бөлімшені таңдаңыз. Содан кейін **Сақтау** опциясын таңдаңыз.

    ![Жылдам құру: жоба тобының мүшесі диалогтық терезесі](media/Resource-Management-image24.png)

    Жалпы топ мүшесі енді тапсырмаға тағайындалды.

    ![Жалпы топ мүшесі тапсырмаға тағайындалды](media/Resource-Management-image25.png)

    **Топ** қойыншасында жалпы топтың жаңа мүшесін көресіз. Оның тағайындалған сағаттарды ғана қамтитынын ескеріңіз. Бұл сағаттар жалпы топ мүшесіне тағайындалған барлық тапсырмалардың қосындысы болып табылады. Жалпы топ мүшесінің әлі қажетті сағаттары немесе ресурс талабы жоқ.

    ![Топ қойыншасындағы жалпы топ мүшесі](media/Resource-Management-image26.png)

5. Енді ресурс таңдау құралы арқылы жалпы топ мүшесін басқа тапсырмаларға тағайындауға болады.

    ![Ресурсты таңдау құралындағы жалпы топ мүшесі](media/Resource-Management-image27.png)

    Тапсырмаларға жалпы ресурсты тағайындауды аяқтағаннан кейін, жалпы ресурс үшін ресурс талабын жасай аласыз.

5. **Топ** қойыншасында жалпы ресурсты, содан кейін **Талапты жасау** параметрін таңдаңыз.

    ![Талапты жасау пәрмені](media/Resource-Management-image28.png)

    Талап жасалған кезде, жалпы топ мүшесінде қажетті сағаттар мен ресурс талабына сілтеме бар болады.

    ![Ресурс талабына сілтеме](media/Resource-Management-image29.png)

    Аталған ресурсты резервтегеннен кейін, жалпы ресурс топтан жойылады да аталған ресурспен алмастырылады.

    ![Жалпы ресурс аталған ресурспен алмастырылады](media/Resource-Management-image30.png)

    **Кесте** қойыншасындағы жалпы ресурс тағайындаулары жойылып, аталған ресурспен алмастырылады.

    ![Жалпы ресурс тағайындаулары "Кесте" қойыншасындағы аталған ресурспен алмастырылады](media/Resource-Management-image31.png)

    > [!NOTE]
    > Бұл әрекет аталған ресурс жалпы ресурс талабы үшін толығымен резервтелгенде ғана пайда болады. Аталған ресурс жалпы ресурс талабын ішінара алмастырғанда немесе аталған бірнеше ресурс жалпы ресурс талабын алмастырғанда, жалпы ресурс тапсырмаға тағайындалған күйінде қалады.

    Келесі суретте 80 сағаттық тапсырма бес күндік кезеңге жоспарланған (бес күн ішінде күніне 16 сағат) және **Функционалды** деп аталатын жалпы ресурсқа тағайындалған.

    ![Сексен сағаттық, бес күндік тапсырма функционалды жалпы ресурсқа тағайындалған](media/Resource-Management-image32.png)

    Талапты жасаған кезде, ол бес күннің ішінде 80 сағатқа созылады.

    ![Бес күн ішінде 80 сағат бойы жасалған талап](media/Resource-Management-image33.png)

    Қолжетімді ресурстар күніне сегіз сағат қана жұмыс істейтіндіктен, талапты орындау үшін екі ресурс қажет.

    ![Екінші ресурс](media/Resource-Management-image35.png)

    **Топ** қойыншасында енді жалпы ресурста қажетті сағаттардың жоқ екенін көре аласыз, бірақ тағайындалған сағаттар орындалу әрекетін құрайтын екі аталған ресурспен бірге көрсетіледі.

    ![Топ қойыншасындағы екі аталған ресурс](media/Resource-Management-image36.png)

    **Кесте** қойыншасында жалпы ресурс тапсырмаға тағайындалған күйінде қалады.

    ![Кесте қойыншасындағы жалпы ресурстар](media/Resource-Management-image37.png)

PSA бағдарламасы ресурстың екеуін де тапсырмаға тағайындамайды, себебі бұл әрекеттен болжамдылығы төмен кесте жасалады. Бұл қарапайым мысалда сағаттарды екі ресурсқа тең бөлген оңай. Алайда, бірнеше тапсырманы және бірнеше ресурсты қамтитын әлдеқайда күрделі сценарийлерде PSA бағдарламасы бірнеше тапсырма бойынша бірнеше ресурстан алынған тапсырыстарды бөлу жолы туралы болжам жасауы керек.

Сондықтан, осы сценарийлерде жоба менеджері бірнеше тапсырысты талдауға және қажет болған жағдайда оларды тағайындауға жауап береді. Тапсырыстарды бөлектеу үшін, жоба менеджері жалпы ресурстардың тапсырмаларын аталған ресурстарға тағайындайды, содан кейін **Салыстырып тексеру** көрінісін бөлектеу әрекетінің тапсырыспен бірге жұмыс істейтініне көз жеткізу үшін қолданады.

### <a name="edit-a-resource-requirement"></a>Ресурс талабын өңдеу

Ресурс талабы жасалғаннан кейін, жоба менеджері немесе ресурс менеджері кесте тақтасы қолданылған кезде, іздеу шарттарын нақтылау үшін мәліметтерді өңдеуді қалауы мүмкін. Ресурс талабын өңдеу үшін, келесі қадамдарды орындаңыз.

1. **Жобалар** бетіндегі **Топ** қойыншасында жалпы ресурс бойынша кез келген талап сілтемесін таңдаңыз.
2. Пайда болатын **Ресурс талабы** бетінде бірнеше атрибутты жаңартуға болады. Мысалы:

    - Атауы
    - Бастапқы күні
    - Соңғы күні
    - Ұзақтық
    - Ресурс түрі

**Ресурс талабы** бетінде жоба менеджері немесе ресурс менеджері келесі ақпаратты да анықтай алады:

- Дағдылар
- Рөлдер
- Ресурс параметрлері
- Таңдаулы ұйымдық бөлімшелер

### <a name="update-resource-bookings-after-they-are-booked-on-a-project"></a>Ресурс тапсырыстарын жобада резервтелгеннен кейін жаңарту

Жоба тобына жалпы немесе аталған ресурсты қосқаннан кейін, ресурс тапсырыстарын өзгертуге болады.

1. **Жобалар** бетіндегі **Топ** қойыншасында топ мүшесін, содан кейін **Тапсырыстарды жүргізу** параметрін таңдаңыз.

    ![Таңдалған топ мүшесі үшін кесте тақтасы ашылды](media/Resource-Management-image40.png)

    Кесте тақтасы пайда болады және жоба тобы мүшесінің тапсырыстарын көрсетеді. Осы жоба және топ мүшесінің мүмкіндігін пайдаланатын басқа жобалар бойынша резервтелген сағаттарды көру үшін, топ мүшесінің жазбасын кеңейтіңіз.

2. Тапсырысты кеңейту немесе қысқарту үшін, оны таңдап сүйреңіз. Сонда тапсырысты реттеуге мүмкіндік беретін **Ресурс тапсырысын жасау** диалогтық терезесі пайда болады.

    ![Ресурс тапсырысын жасау диалогтық терезесі](media/Resource-Management-image41.png)

3. Тапсырысты тінтуірдің оң жақ түймешігімен басыңыз. Келесі әрекеттерді орындау үшін, контекстік мәзірді пайдалануға болады:

    - Тапсырыс күйін өзгертіңіз.
    - Тапсырысты өңдеңіз.
    - Жоба тобындағы ресурсты алмастырыңыз.

### <a name="change-the-booking-status"></a>Тапсырыс күйін өзгерту

Кез келген әдепкі немесе реттелмелі тапсырыс күйін өзгертуге болады.

![Күйді өзгерту пәрмені](media/Resource-Management-image42.png)

Келесі күйлер PSA бағдарламасында қамтылған:

- **Бас тартылды** – бұл күй ресурстың тапсырысын болдырмайды және ресурс сыйымдылығын босатады.
- **Қорытынды резервтеу** – бұл күй ресурстың сыйымдылығын пайдаланады. Әдетте **Жобалар** бетіндегі **Барлық топ мүшелері** торынан **Тапсырыстарды жүргізу** параметрін ашқан кезде, тапсырыс осы күйге ие болады.
- **Алдын ала резервтеу** – бұл күй топқа ресурсты қосады, бірақ ресурстың сыйымдылығын пайдаланбайды. Бұл ресурстың ықтимал тапсырма үшін сақталғанын, бірақ басқа тапсырмалар үшін қажет болса, сыйымдылығы бар екенін көрсетеді. Ресурстың жалпы қолжетімділігі тұрғысынан, алдын ала резервтеулер қорытынды резервтеулерге қарағанда басқа күйге ие.
- **Ұсынылған** – бұл күй ресурс менеджері немесе жоба менеджерінің ресурс туралы ұсынысын білдіреді. Ұсыныстар ресурстың сыйымдылығын пайдаланбайды және ресурс жоба тобына қосылмайды. Топтағы ресурсты түпкілікті резервтеу үшін, жоба менеджері ұсынысты қабылдауы керек.

### <a name="submit-resource-requests"></a>Ресурс сұрауларын жіберу

Ресурс сұраулары ресурс менеджері орындауы керек сұранысты (ресурс талабы) орындау үшін қолданылады. Топта әлдеқашан бар жалпы ресурс үшін ресурс сұрауын тікелей жіберуге болады. Ресурс сұрауы екі жолмен орындалуы мүмкін:

- Ресурс менеджері сұрауды тікелей орындайды. Бұл жағдайда, жалпы ресурс аталған ресурсы бар қорытынды резервтеумен ауыстырылады.
- Ресурс менеджері жоба менеджеріне ресурсты ұсынады, ал жоба менеджері ұсынылған ресурсты мақұлдайды немесе қабылдамайды.

#### <a name="direct-fulfillment-of-resource-requests"></a>Ресурс сұрауларын тікелей орындау

Ресурс талабы жасалған кезде, жоба менеджері ресурсты таңдап, **Сұрау жіберу** пәрменін таңдау арқылы жалпы ресурсқа сұрау жібере алады.

![Сұрау жіберу түймешігі](media/Resource-Management-image45.png)

Ресурс туралы пікірлер сұрауды орындайтын ресурс менеджеріне берілуі мүмкін. Сұрау жіберілгеннен кейін, топ мүшесінің **Күй** өрісі **Жіберілді** күйіне өзгертіледі.

![Міндетті емес пікірлерді енгізу](media/Resource-Management-image46.png)

Ресурс менеджері сұрауды орындаған кезде, жалпы топ мүшесі **Барлық топ мүшелері** торындағы аталған ресурспен алмастырылады.

![Жалпы топ мүшесі "Барлық топ мүшелері" торындағы аталған ресурспен алмастырылады](media/Resource-Management-image47.png)

#### <a name="use-a-resource-proposal-for-resource-requests"></a>Ресурс сұраулары үшін ресурс ұсынысын пайдалану

Ресурс сұрауы бойынша тікелей резервтеудің орнына, ресурс менеджері жоба менеджеріне ресурсты ұсына алады. Ресурс менеджері талаптарға дәл сәйкестік болмаған кезде осы опцияны қолдана алады. Ресурс менеджері ресурсты ұсынған кезде, жоба менеджері жалпы топ мүшесінің **Күй** өрісі **Қарап шығуды талап етеді** күйіне өзгертілгенін көреді.

![Жалпы топ мүшесінің күйі "Қарап шығуды талап етеді" күйіне өзгереді](media/Resource-Management-image48.png)

Ұсынылған ресурсты ұсынысты резервтеу әсерінің визуализациясымен бірге көру үшін, **Қарап шығуды талап етеді** күйі бар топ мүшесін екі рет басыңыз. Содан кейін **Ұсынылатын ресурстар** қойыншасын таңдаңыз.

![Ұсынылған ресурстар қойыншасы](media/Resource-Management-image49.png)

Барлық ұсынылған ресурстарды қабылдау **Барлық ұсыныстарды қабылдау** параметрін немесе оларды қабылдамау үшін **Барлық ұсыныстарды қабылдамау** параметрін таңдаңыз. Егер ұсынылған ресурстарды қабылдасаңыз, онда олар жобада топ мүшелері ретінде түпкілікті резервтеледі және жалпы ресурстарды алмастырады.

> [!NOTE]
> Барлық ұсынылған ресурстарды қабылдауыңыз немесе қабылдамауыңыз керек. Оларды ішінара қабылдасаңыз немесе қабылдамасаңыз болады.

### <a name="substitute-a-resource-on-the-project-team"></a>Жоба тобындағы ресурсты алмастыру

Кейде жоба менеджері резервтелген топ мүшесін жоба бойынша алмастыруы керек.

1. **Жобалар** бетіндегі **Топ** қойыншасында алмастыру керек ресурсты, содан кейін **Тапсырыстарды жүргізу** параметрін таңдаңыз.
2. Тағайындалған жобаларын көру үшін ресурсты кеңейтіңіз.

    ![Ресурс тағайындалған жобаларын көрсету үшін кеңейтіледі](media/Resource-Management-image50.png)

3. Жобаны тінтуірдің оң жақ түймешігімен басып, **Орын басушы ресурс** параметрін таңдаңыз.
4. Егер ағымдағы ресурсты алмастырғыңыз келетін ресурсты білсеңіз, атауын таңдаңыз немесе теріңіз де, **Қайта тағайындау** параметрін таңдаңыз.

    ![Орын басушы ресурсты көрсету](media/Resource-Management-image51.png)

    Не болмаса, ресурсты іздеу үшін келесі қадамдарды орындаңыз:

    1. **Ауыстырылатын элементті табу** параметрін таңдаңыз.

        ![Орын басушы ресурсты іздеу](media/Resource-Management-image52.png)

        Кесте көмекшісі қолжетімді орын басушылар тізімін қайтарады. Кесте көмекшісінде қолайлы орын басушыны табу үшін қолжетімді ресурстарды одан әрі сүзгілей аласыз.

        ![Қолжетімді орын басушылар тізімі](media/Resource-Management-image53.png)

    2. Ресурсты ауыстыру үшін, қажетті ресурсты басып, **Ауыстыру** параметрін таңдаңыз.

        ![Орын басушы ресурс таңдалған](media/Resource-Management-image54.png)

    Тапсырыстар мен тағайындаулар жаңа ресурспен алмастырылды.

    ![Жаңа ресурспен алмастырылған тапсырыстар мен тағайындаулар](media/Resource-Management-image55.png)

## <a name="reconcile-team-member-bookings-and-assignments"></a>Топ мүшесінің тапсырыстары мен тағайындауларын салыстырып тексеру

Топ мүшелері үшін тапсырыстар мен тағайындаулар бір-бірімен тығыз байланысқан. Басқаша айтқанда, ресурстарда тағайындаулар бар болуы, бірақ тапсырыстар жоқ болуы немесе тапсырыстар бар болуы, бірақ тағайындаулар жоқ болуы мүмкін. Ең дұрысы, тапсырыстар мен тағайындаулар ресурстар тапсырма тағайындауларын орындауға қабілетті болатындай туралануы керек. Алайда, тапсырыстар қолжетімділікке негізделуі мүмкін және жоба жалғасқан кезде тапсырма мерзімі өзгеруі мүмкін. Сондықтан, тапсырыстар мен тағайындаулардың бос байланысы икемділікті қамтамасыз етеді.

PSA бағдарламасындағы **Салыстырып тексеру** қойыншасы жоба менеджерлеріне топ мүшелерінің тапсырыстары мен жоба топтарына берілген тағайындауларды салыстырып тексеруге мүмкіндік береді.

![Салыстырып тексеру қойыншасы](media/Resource-Management-image56.png)

**Салыстырып тексеру** қойыншасында топтың әр мүшесі үшін жеке тапсырма тағайындауы деңгейіндегі тапсырыстар мен тағайындаулар көрсетілген. Онда уақыт кезеңдерін айлардан күндерге дейін көрсететін ұяшықтардағы сағаттар көрсетіледі.

Сондай-ақ қойыншада жалпы бағанмен бірге жобаның жалпы таза қорытындысы көрсетіледі.

Әр ресурс үшін қойыншада топ мүшелерінің тапсырыстары мен топ мүшелерінің тапсырма тағайындауларының жиынтығы арасындағы айырмашылық есептеледі. Ең дұрысы, бұл айырмашылық 0 (нөл) мәніне тең болуы керек. Басқаша айтқанда, тапсырыстар мен тағайындаулардың арасында ешқандай айырмашылық болмауы керек. Айырмашылықтар екі шартқа назар аударту үшін түспен ерекшеленген және көлеңкеленген:

- **Тапсырыс тапшылығы** – тапсырыс тапшылығы ресурста тапсырыстарға қарағанда тағайындаулар көп болған кезде орын алады. Бұл сыйымдылық сақталмағандықтан, жоба менеджері тапшылықты жабу үшін ресурс тапсырыстарын кеңейту арқылы бұл жағдайды түзетуді қалауы мүмкін.
- **Артық тапсырыстар** – артық тапсырыс жоба үшін ресурсқа тапсырыс берілген кезде, бірақ тапсырмаларға тағайындалмаған кезде орын алады. Бұл шарт ресурс тапсырма тағайындалғанға дейін жобаға резервтелген жағдайда қолайлы болуы мүмкін. Алайда, басқа жағдайларда, ресурс тапсырмаларға тағайындалады деп жоспарланбайды. Мұндай жағдайларда жоба менеджері сыйымдылықты басқа жоба үшін пайдалануға болатындай ресурс тапсырыстарынан бас тарту туралы ойлануы керек.

Кейбір жағдайларда уақытты күн деңгейінен (мысалы, ай деңгейінен) жоғары деңгейде қараған кезде, ресурс үшін нөлдің таза айырмашылығын байқай аласыз (басқаша айтқанда, тапсырмалар = тағайындаулар). Алайда, егер уақытты апта деңгейінде қарасаңыз, онда бірінші аптада нөл сағаттық және 40 сағаттық тағайындаулар бар екенін, ал екінші аптада 40 сағаттық және нөл сағаттық тағайындаулар бар екенін көре аласыз. Жалпы, тапсырыстар мен тағайындаулар салыстырып тексерілген, бірақ олар бір аптадан екінші аптаға дейін ерекшеленеді.

Уақытты жоғарырақ деңгейде қарасаңыз, **Салыстырып тексеру** қойыншасындағы ұяшықтарда төменгі деңгейлерде айырмашылықтар бар екендігі туралы хабардар ететін индикатор бар болады. Ұяшықты екі рет басу арқылы айырмашылықты көру үшін оны үлкейтуге болады. Кішірейту үшін оны тінтуірдің оң жақ түймешігімен басуға болады. Ресурсты таңдап, тордың құралдар тақтасындағы **Келесі айырмашылық** басқару элементін пайдалану арқылы сол ресурстың тапсырыстары мен тағайындаулары арасындағы келесі айырмашылыққа өтуіңізге болады. Содан кейін қайту үшін **Алдыңғы айырмашылық** басқару элементін қолдана аласыз. Сондай-ақ айырмашылық индикаторы мен шарлау әрекетін **Параметрлер** тармағында өшіруге болады.

![Айырмашылық индикаторы](media/Resource-Management-image57.png)

Егер ресурсқа арналған тапсырма тағайындаулары бар болса, бірақ тапсырыстар жоқ болса, **Жобалар** бетіндегі **Салыстырып тексеру** қойыншасында тапсырыс тапшылығын, содан кейін **Тапсырыстың мерзімін ұзарту** параметрін таңдаңыз. Сонда **Тапсырыстың мерзімін ұзарту** диалогтық терезесі пайда болады және ресурс тапшылығын жою үшін қажет тапсырысты көрсетеді. Сондай-ақ бұл барлық жобалар немесе басқа жоспарланатын нысандар бойынша ресурстың бар тапсырыстарын көрсетеді. Егер ресурс үшін тапсырысты жасау үшін **OK** опциясын таңдасаңыз, сол ресурстың қолжетімділігіне қарамастан, артық тапсырыстың туындауына себеп болуыңыз мүмкін.

![Тапсырыстың мерзімін ұзарту диалогтық терезесі](media/Resource-Management-image58.png)

Кейін жоба менеджері немесе ресурс менеджері ресурстар кестесін ресурс сыйымдылығынан асыра шамадан тыс резервтелген кез келген жағдайларды басқару үшін қолдана алады.


[!INCLUDE[footer-include](../includes/footer-banner.md)]