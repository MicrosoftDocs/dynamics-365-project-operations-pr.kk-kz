---
title: Ұйымдық бөлімшелер
description: Бұл тақырыпта Dynamics 365 Project Service Automation бағдарламасындағы ұйымдық бөлімшелер туралы ақпарат берілген.
author: rumant
manager: kfend
ms.service: project-operations
ms.custom:
- dyn365-projectservice
ms.date: 03/04/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: c1c86ce98213fba54fd2b477d4df6f8dc5409d55
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: kk-KZ
ms.lasthandoff: 02/10/2021
ms.locfileid: "5145636"
---
# <a name="organizational-units"></a>Ұйымдық бөлімшелер 

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Dynamics 365 Project Service Automation, ұйымдық бөлімше — шот ұсынылатын ресурстарды жалдайтын кәсіби қызметтер компаниясындағы құн мөлшерлемелері бар арнайы топ немесе бөлім.

Әртүрлі тәжірибе салаларында немесе бизнес жолдарында техникалық ресурстарды жалдайтын кәсіби қызметтер компаниялар үшін, тәжірибе бағытында немесе бизнес жолында рөлді толтыру құны басқа тәжірибе саласында немесе бизнес жолындағыдан өзгеше болуы мүмкін. Ұйымдық бөлімшелер ұғымы осы сценарийде, топқа осы рөлдер үшін арнайы құн құрылымы бар компания бөліміндегі шот ұсынылатын рөлдерді қамтамасыз ету арқылы көмектеседі.

## <a name="key-attributes-and-associations-of-organizational-units"></a>Ұйымдық бөлімшелердің негізгі атрибуттары мен байланыстары

PSA жүйесінде, PSA ұйымдық бөлімшесі нақты валюта мен нақты шығын тізімдеріне ие.

Ұйымдық бөлімшенің валютасы шығындарды бақылау үшін пайдаланылатын негізгі валюта болып табылады.

Әрбір ұйымдық бөлімшеге бір немесе бірнеше шығын тізімдерін қосуға болады. PSA жүйесі ұйымдық бөлімшеге қосылуы мүмкін бағатізбелерге келесі шектеулерді қояды:

- Бағатізбелер ұйымдық бөлімшенің валютасында болуы керек
- Бағатізбелер шығын тізімдерінен алынуы керек

Сонымен қатар ресурс нысанында ұйымдық бөлімшеге арналған атрибут бар. Ұйымдық бөлімшеге әрбір ресурсты тағайындауға болады.

## <a name="roles-of-organizational-units"></a>Ұйымдық бөлімшелердің рөлдері

Ұйымдық бөлімше PSA жүйесінде екі рөл атқарады:

- **Келісім-шарт бірлігі** – негізінен сатылымды ұтуға және жұмыс пен тұтынушыға қызмет көрсетуді жеткізуге жауапты компанияның тобын немесе бөлімін көрсететін ұйымдық бөлімше. Келісім-шарт бірлігі **Мүмкіндік**, **Баға ұсыну**, **Жоба келісім-шарты** және **Жоба** беттерінің тақырыбындағы **Келісім-шарт бірлігі** өрісімен анықталады.
- **Ресурс бірлігі** – ресурс тиесілі немесе тағайындалған ұйымдық бөлімше. Бұл ұйымдық бөлімше жұмыстар тізіміндегі (ЖТ) кейбір рөлдер мен келісім-шарт бірлігіне тиесілі жобалар үшін өзінің ресурстарын қамтамасыз ете алады.

> ![Келісім-шарт бірліктері және ресурс бірліктері](media/advanced-1.png)

## <a name="organizational-unit-faqs"></a>Ұйымдық бөлімше туралы ЖҚС

Бұл жерде ұйымдық бөлімшелер туралы жиі қойылатын сұрақтар берілген.

### <a name="how-is-the-organizational-unit-entity-in-psa-related-to-the-organization-entity-that-already-exists-in-dynamics-365"></a>PSA жүйесіндегі ұйымдық бөлімше Dynamics 365 жүйесінде бұрыннан бар ұйым нысанымен қалай байланысты?

Microsoft Dynamics 365 жүйесіндегі ұйым нысаны глобалдық Dynamics 365 данасының атауын білдіреді. Бұл атау әдетте глобалдық кәсіпорынның атауы болып табылады.

Ұйымдық бөлімше нысаны глобалдық кәсіпорындағы топты немесе бөлімді білдіреді. Бұл топта немесе бөлімде рөлдердің жиынтығы және сол рөлдер үшін шығындар тізімі бар, және сол рөлдер мен бағатізбе кәсіпорындағы басқа топтардың немесе бөлімдердің рөлдері мен бағатізбесінен ерекшеленеді.

PSA жүйесі орнатылған кезде, ұйым негізінде әдепкі ұйымдық бөлімше жасалады. Бұрыннан бар барлық ресурстар әдепкі ұйымдық бөлімшеге тағайындалады. Dynamics 365 жүйесіне Active Directory қызметінің кез келген жаңа пайдаланушысы немесе ресурстары импортталса, пайдаланушыны импорттау процесі оларды PSA жүйесіндегі әдепкі ұйымдық бөлімшеге тағайындайды.
 
### <a name="how-does-the-organizational-unit-entity-differ-from-the-business-unit-entity"></a>Ұйымдық бөлімше нысанының бөлімше нысанынан қандай айырмашылығы бар?

Dynamics 365 жүйесінде бөлімше нысаны қауіпсіздік құрылымы болып табылады. Пайдаланушының бөлімшемен байланысы пайдаланушы қатынаса алатын нысандар мен нысан жазбаларын анықтайды. Сондай-ақ ол пайдаланушының осы нысан жазбаларына арналған рұқсаттарын (жасау, оқу, жазу, жою, үстеу, үстеу, тағайындау немесе бөлісу) анықтайды.

Ұйымдық бөлімше өзіне тағайындалған қызметкерлер үшін арнайы құн мөлшерлемелері бар компания тобын немесе бөлімін білдіреді. Ресурстың ұйымдық бөлімшемен байланысы жобаны іске асыру үшін қажет ресурстардың құнын анықтайды.

Dynamics 365 жүйесін ендірген кезде, бөлімшелер иерархиясы мен пайдаланушыларды бөлімшелерге тағайындау үшін қауіпсіздік авторизациясын оңтайландырыңыз. Әдетте бірдей бөлімшедегі бірдей жазбалар жиынтығына қатынасуы тиіс барлық пайдаланушыларды тағайындаңыз. Ұйымдық бөлімше қауіпсіздік авторизациясына немесе қатынасуға әсер етпейді.

#### <a name="example-of-organizational-units-and-business-units"></a>Ұйымдық бөлімшелер мен бөлімшелердің мысалы

Contoso, Ltd. компаниясы өркендеп келе жатқан Microsoft технологиялық тәжірибесіне ие. Қадір мен Жібек C\# әзірлеушілері болып табылады, бірақ Жібек Америка Құрама Штаттарында, ал Қадір Үндістанда. Жобаны іске асырудың көпшілігі Contoso India және Contoso US ресурстарын талап етеді, ал Қадір мен Жібек осы тәжірибе саласындағы жобаларға қауіпсіз қатынасудың бірдей деңгейін талап етеді. Дегенмен Contoso India компаниясы әзірлеушілерінің құны Contoso US компаниясы әзірлеушілерінің құнынан айтарлықтай ерекшеленеді.

Бұл жерде Dynamics 365 және PSA жүйелерінің көмегімен осы сценарийді жобалаудың оңтайлы әдісі берілген.

1. Microsoft технологиялық тәжірибесін бөлімше ретінде жасап, оны Қадір мен Жібекпен байланыстырыңыз. Осылайша, сіз екі қызметкер де осы тәжірибе саласындағы кез келген жобаларға қауіпсіз қатынасудың бірдей деңгейіне ие болатынына кепілдік бере аласыз. Олардың екеуі де орындалу барысын тексеріп, уақыт, шығындар мен тапсырма жаңартулары туралы есеп бере алады. 
2. Жобаның құны дұрыс көрсетілгеніне кепілдік беру үшін екі ұйымдық бөлімшені жасаңыз. 
3. Жібекті Contoso US компаниясымен және Қадірді Contoso India компаниясымен байланыстырыңыз.
4. Екі ұйымдық бөлімшеге де тиісті шығын тізімдерін тағайындаңыз. Осылайша, сіз Қадір мен Жібектің жобаларында жазылған шығындар Contoso US және Contoso India компанияларының арасындағы шығындардағы айырмашылықтарды дәл көрсететініне кепілдік бере аласыз.

### <a name="are-organizational-units-related-to-sales-territories-in-dynamics-365"></a>Ұйымдық бөлімшелердің Dynamics 365 жүйесіндегі сатылым аумақтарымен байланысы бар ма?

Сатылым аумақтары мен ұйымдық бөлімшелер арасында ешқандай байланыс немесе қарым-қатынас жоқ. Сатылым аумағы әдетте сатылым орын алатын географиялық аймақ болып табылады. Сатылым бағатізбесін әр сатылым аумағымен байланыстыруға болады.

Ұйымдық бөлімше — басқа бөлімдерге немесе сыртқы тұтынушыларға сататын рөлдер жиынтығы бойынша шығындарды бақылайтын компанияның ішкі тобы немесе бөлімі.

#### <a name="example-of-organizational-units-and-sales-territories"></a>Ұйымдық бөлімшелер мен сатылым аумақтарының мысалы

Contoso, Ltd. компаниясының екі әзірлеу орталығы бар: Contoso US және Contoso India. Ресурстардың құны осы екі әзірлеу орталығының арасында айтарлықтай өзгешеленеді.

Contoso компаниясы өзінің АТ қызметтерін Латын Америкасы, Солтүстік Америка, Азия-Тынық мұхит аймағы, Батыс Еуропа және Таяу Шығыс сияқты көптеген халықаралық нарықтарда сатады. Бірдей жоба рөлдеріне арналған шот мөлшерлемелері осы нарықтарда әртүрлі болуы мүмкін.

Contoso US және Contoso India компаниялары ұйымдық бөлімшелер ретінде орнатылуы тиіс және әрбір ұйымдық бөлімшенің өзінің жеке шығын тізімі болуы тиіс. Азия-Тынық мұхит аймағы, Латын Америкасы, Солтүстік Америка, Батыс Еуропа және Таяу Шығыс сатылым аумақтары ретінде орнатылуы тиіс және әрбір сатылым аумағының өзінің жеке шығын тізімі болуы тиіс.

### <a name="why-is-there-a-restriction-on-the-association-of-price-lists-with-organizational-units"></a>Бағатізбелерді ұйымдық бөлімшелермен байланыстыруға неліктен шектеу қойылады? 

Сатылым бағасы әдетте қызметтер сатылатын географиялық аймақтарда немесе нарықтарда бірегей болады. Компанияның ішкі бөлімдерінің, әдетте, қызметтердің бір түрі үшін өзінің жеке шығын тізімі болмайды. Дегенмен жалдаған қызметкерлердің біліктіліктері мен олардың жұмыс істеу аймақтарындағы еңбек жағдайларына байланысты, ішкі бөлімдерде сатылған тауарлардың құны (СТҚ) әртүрлі болады. Ұйымдық бөлімшелер компанияның ішкі бөлімдері ретінде үлгіленгендіктен, олар тек шығындар тізімдеріне ие бола алады.

### <a name="why-cant-we-associate-sales-price-lists-to-organizational-units"></a>Сату бағатізбелерін ұйымдық бөлімшелермен неліктен байланыстыруға болмайды?

PSA жүйесінде сату бағатізбелерін тұтынушылармен және сатылым аумақтарымен байланыстыруға болады. Шот мөлшерлемелері мен жоба іске асыруда ықтимал табысты анықтау үшін, мүмкіндік, баға ұсыну, жоба келісім-шарты және жоба сияқты транзакциялық нысандар тұтынушы тіркелгісіне немесе сатылым аумағына бекітілген сату бағатізбелерін пайдаланады.

Шығын тізімдері ұйымдық бөлімшелермен байланысты. Жобаны іске асыруда шығындарды анықтау үшін, мүмкіндік, баға ұсыну, жоба келісім-шарты және жоба сияқты транзакциялық нысандар келісімшарт бірлігіне бекітілген шығын тізімдерін пайдаланады.

### <a name="are-organizational-units-hierarchical-in-psa"></a>PSA жүйесіндегі ұйымдық бөлімшелер иерархиялық сипатта ма?

Жоқ. PSA жүйесінің ағымдағы шығарылымында ұйымдық бөлімшелер иерархиялық сипатта емес. Бұл келесі әрекеттерді орындау мүмкін емес екенін білдіреді:

- Иерархия бойынша өтетін сатып алу бағаларын әдепкі ретінде орнату үшін үлгіні конфигурациялаңыз. 
- Ұйымдық бөлімшелер иерархиясының әртүрлі деңгейлерінде жинақталған табыс немесе шығын туралы есеп беру.

### <a name="were-a-big-multinational-firm-with-a-complex-multilevel-hierarchy-of-cost-centers-divisions-and-billing-offices-how-can-we-make-the-best-use-of-the-organizational-unit-concept-in-this-version-of-the-project-service-app"></a>Біз шығын орталықтарының, бөлімдердің және есеп-шот ұсыну кеңселерінің күрделі бірнеше деңгейлі иерархиясы бар үлкен халықаралық фирма болып табыламыз. Project Service бағдарламасының осы нұсқасында ұйымдық бөлімше тұжырымдамасын пайдаланудың ең үздік жолы қандай?

Шығындар орталықтарының, бөлімдердің, есеп-шот ұсыну кеңселерінің және т.б. күрделі иерархиясы болған кезде, сол иерархияның соңғы түйіндерін арнайы ұйымдық бөлімшелер ретінде орнатыңыз.
Келесі мысалда әдеттегі иерархия көрсетілген:

**Contoso India**

  - SAP тәжірибесі 

    - Техникалық кеңесшілер 
    - Функционалдық кеңесшілер 
    
  - Microsoft технологиялық тәжірибесі 

    - Техникалық кеңесшілер
    - Функционалдық кеңесшілер 
    
**Contoso АҚШ**

 - SAP тәжірибесі 

    - Техникалық кеңесшілер 
    - Функционалдық кеңесшілер 
    
 - Microsoft технологиялық тәжірибесі 

    - Техникалық кеңесшілер 
    - Функционалдық кеңесшілер 
 
Егер сіздің иерархияңыз ұқсас болса, оны осы жерде көрсетілгендей тегіс тізім ретінде құру керек:
- Contoso India - SAP тәжірибесі - техникалық кеңесшілер 
- Contoso India - SAP тәжірибесі - функционалдық кеңесшілер       
- Contoso India - Microsoft технологиялық тәжірибесі бойынша функционалдық кеңесшілер 
- Contoso India - Microsoft технологиялық тәжірибесі бойынша функционалдық кеңесшілер 
- Contoso US - SAP тәжірибесі - техникалық кеңесшілер  
- Contoso US - SAP тәжірибесі - функционалдық кеңесшілер  
- Contoso US - Microsoft технологиялық тәжірибесі бойынша техникалық кеңесшілер 
- Contoso US - Microsoft технологиялық тәжірибесі - функционалдық кеңесшілер

### <a name="were-a-small-professional-services-company-that-operates-as-only-one-division-how-can-we-best-use-the-organizational-unit-concept-in-the-current-version-of-psa"></a>Біз бір ғана бөлім ретінде қызмет ететін шағын кәсіби қызметтер компаниясы болып табыламыз. PSA жүйесінің ағымдағы нұсқасында ұйымдық бөлімше тұжырымдамасын тиімді пайдалану жолы қандай?

Егер компания бір шығын тізімі бар бір бөлім ретінде қызмет етсе, ұйымдық бөлімшелерді орнату қажет емес. PSA жүйесін орнату кезінде, Dynamics 365 жүйесі атауы ұйымның атауымен бірдей әдепкі ұйымдық бөлімшені жасайды. Әдепкі бойынша, осы ұйымдық бөлімшеге барлық пайдаланушылар тағайындалады. Жүйе ұйымдық бөлімшені таңдауды талап еткен кезде, бұл ұйымдық бөлімше әдепкі бойынша таңдалады.

### <a name="when-a-project-is-created-from-a-quote-or-project-contract-line-the-default-contracting-unit-comes-from-the-quote-or-project-contract-if-a-project-is-created-before-sales-entities-such-as-quote-or-project-contract-what-is-the-default-contracting-unit"></a>Баға ұсынысынан немесе жоба келісім-шартының жолынан жоба жасалған кезде, әдепкі келісім-шарт бірлігі баға ұсынысынан немесе жоба келісім-шартынан алынады. Егер жоба баға ұсыну немесе жоба келісім-шарты сияқты сатылым нысандарынан бұрын жасалған болса, әдепкі келісім-шарт бірлігі қандай?

Жоба өздігінен жасалған кезде, жобаның әдепкі келісім-шарт бірлігі оны жасаған пайдаланушыға негізделеді. Бұл пайдаланушы сонымен қатар әдепкі жоба менеджері болып табылады. Егер жоба баға ұсыну немесе жоба келісім-шарты сияқты сатылым нысанымен салыстырылса, жобадағы келісім-шарт бірлігі оның орнына сатылым нысанына негізделеді. Бұл жағдайда келісім-шарт бірлігі өзгертілсе, құн болжамындағы өзгерістерді есептеу үшін шығын тізімі пайдаланылатындықтан, жоба болжамдары қайта есептелуі мүмкін. Сатылым бағатізбесі өзгертілетін сатылым болжамдарын есептеу үшін пайдаланылады, осылайша олар баға ұсынудағы жобаның бағатізбесімен синхрондалған болады.

Жобадағы **Келісім-шарт бірлігі** және **Валюта** өрістері өңдеу үшін құлыпталған, себебі олар жоба салыстырылған сатылым нысанындағы (баға ұсыну немесе жоба келісім-шарты) мәндермен синхрондалған болуы тиіс.
