---
title: Ресурсты тапсырмаға белгілеу
description: Бұл тақырыпта ресурстарды тапсырмаларға белгілеу жолы туралы ақпарат берілген.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 9/27/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: b7aef799ec4b90d602a6f3641cbac06264664f00
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: kk-KZ
ms.lasthandoff: 10/28/2020
ms.locfileid: "4125140"
---
# <a name="assign-a-resource-to-a-task"></a>Ресурсты тапсырмаға белгілеу

Microsoft Dynamics 365 Project Service Automation бағдарламасындағы тапсырмаға ресурсты белгілеудің үш жолы бар.

## <a name="book-a-resource-as-a-team-member-and-then-assign-the-resource-to-a-task"></a>Ресурсты топ мүшесі ретінде тіркеп, оны тапсырмаға белгілеу

Ресурсты жоба тобына қосып, оны жоба кестесіндегі тапсырмаға белгілеуге болады.

1. **Топ мүшесі** қойыншасында **Жаңа** параметрін таңдау арқылы жаңа топ мүшесін қосыңыз. 

2. Осы кезде тапсырыс беруге болатын ресурс атауын таңдап, рөлін орнатуға болатын **Топ мүшесін жылдам жасау** тақтасы ашылады. 

    Ресурс тапсырысы үшін келесі тағайындау әдістерінің бірін таңдаңыз:

    - **Толық мүмкіндік** көрсетілген басталу және аяқталу күндері ресурстың толық мүмкіндігін тіркейді.
    - **Пайыздық мүмкіндік** көрсетілген басталу және аяқталу күндері үшін ресурс мүмкіндігінің пайызын тіркейді.
    - **Сағаттарды бірқалыпты тарату бойынша** әдісі көрсетілген басталу және аяқталу күндері бойынша күн сайын уақытылы біркелкі таратумен, ресурсты көрсетілген сағат санына тіркейді.
    - **Сағат бойынша алдыңғы жүктеме** пәрмені көрсетілген басталу және аяқталу күндері бойынша күн сайын алдыңғы жүктемеге көрсетілген ресурстың сағат санын тіркейді.
    - **Ешқандай** параметрі ресурсты топқа қосады, бірақ оның мүмкіндігін сіңіретін тапсырыстарды жасамайды.

3. Тапсырманың **Кесте** торындағы ресурс ұяшығынан **Ресурс** белгішесін таңдап, **Топ мүшелері** аймағында жаңа қосылған топ мүшесін таңдаңыз. 

> [!NOTE]
> **Топ мүшесі** және **Салыстырып тексеру** қойыншаларында ресурс тіркелген және белгіленген сағат санын көрсетеді. Сағат саны бірдей болуы керек, бірақ бұл тапсырыстар мен тағайындаулар тығыз байланысты емес болғандықтан, талап етілмейді. Олар әртүрлі болған кезде, мысалы ресурсқа тіркегеннен көбірек сағатты тағайындаған жағдайда, **Салыстырып тексеру** қойыншасында мәліметтер көрсетіледі. Қажет болса, ресурс тапсырыстарын кеңейту немесе тағайындауды өзгерту арқылы ақпаратты түзетуге болады.

## <a name="create-a-generic-team-member-through-task-assignment"></a>Тапсырма тағайындауы арқылы жалпы топ мүшесін жасау

Тапсырма тағайындауы арқылы жалпы топ мүшесін жасаған кезде, тапсырмаларда жұмыс істеуін қалайтын аталған ресурс сипаттамаларын сипаттайтын толтырғышты немесе жалпы ресурсты жасайсыз. Содан кейін аталған ресурсты іздеу және тіркеу үшін пайдаланылатын талапты (немесе талаптың көмегімен сұрауды жібересіз) жасайсыз.

1. Тапсырманың **Кесте** торындағы ресурс ұяшығынан **Ресурс** белгішесін таңдаңыз.

2. Толтырғыш ресурсының атауы ретінде қызмет ететін атауды теріңіз. Мысалы, "Бағдарлама менеджері".

3. **Жасау** опциясын таңдап, **Жоба тобы мүшесін жылдам жасау** өрісінде жалпы ресурстың рөлін орнатыңыз.

4. Тапсырманың **Ресурс таңдау құралынан** ресурсты таңдау арқылы осы толтырғыш ресурсқа тапсырмалар белгілеуді жалғастыруға болады. Олар **Топ мүшелері** аймағында тізімделген.

5. Жалпы ресурсты белгілегеннен кейін, жалпы ресурс үшін ресурс талабын жасау үшін, **Топ** қойыншасында жалпы ресурсты таңдап, **Талап жасау** опциясын таңдаңыз.

6. Жалпы ресурс үшін **Тапсырыс беру** параметрін таңдаңыз. Содан кейін нақты ресурсты тауып, тапсырыс беру үшін кесте тақтасын пайдалануға болады. Сонымен қатар, ресурс менеджерінің орындау талабын жібере аласыз.

7. Жалпы ресурс атаулы ресурспен орындалса, жалпы ресурс топтан жойылады және жалпы ресурстың тапсырма тағайындаулары жалпы ресурс талабына сәйкес атаулы ресурсқа белгіленеді.

## <a name="assign-a-named-resource-from-the-list-of-all-bookable-resources"></a>Барлық тапсырыс берілетін ресурстар тізімінен аталған ресурсты белгілеу

Барлық тапсырыс берілетін ресурстарды іздеп, оларды тапсырмаға белгілеу үшін, **Ресурс таңдау құралы** қойыншасындағы іздеу өрісін пайдалануға болады.

Осылайша тағайындалған ресурстар топқа тапсырыссыз қосылады. Бұл топ мүшесін қосуға және тағайындау әдісі ретінде "Ешқайсы" параметрін таңдауға ұқсас. Бұл ресурс **Топ** және **Салыстырып тексеру** қойыншаларында тек тағайындаулары мен тапсырыс кемшілігі бар ресурстар ретінде көрсетіледі. Олардың қолжетімділігін пайдалану керек болса, оларды тіркеңіз.

1. Тапсырманың **Кесте** торындағы ресурс ұяшығынан **Ресурс** белгішесін таңдаңыз.

2. Атын теруді бастаңыз. **Басқа ресурстар** аймағындағы **Ресурс таңдау құралы** қойыншасында көрсетілген атау нәтижелерін іздеңіз.

3. Тапсырмаға тағайындау керек ресурсты таңдаңыз.

