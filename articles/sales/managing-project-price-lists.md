---
title: Баға ұсынысындағы жобаның бағатізбелерін басқару
description: Осы тақырып жобаның прайс-лист нысаны туралы ақпаратты ұсынады.
author: rumant
manager: AnnBe
ms.date: 09/18/2020
ms.topic: article
ms.prod: ''
ms.service: project-operations
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 5fc8691984e22b2fa35e26b1a7d94cc56c25c26d
ms.sourcegitcommit: 625878bf48ea530f3381843be0e778cebbbf1922
ms.translationtype: HT
ms.contentlocale: kk-KZ
ms.lasthandoff: 10/30/2020
ms.locfileid: "4177203"
---
# <a name="manage-project-price-lists-on-a-quote"></a>Баға ұсынысындағы жобаның бағатізбелерін басқару

_**Қолданылу аясы:** Ресурс/биржадан тыс негіздегі сценарийлерге арналған Project Operations, Жеңілдетілген орналастыру - проформа-шотын ұсыну мәмілесі_

Dynamics 365 Project Operations бағдарламасы Dynamics 365 Sales бағдарламасында прайс-лист нысанын кеңейтеді. 

## <a name="key-entities"></a>Негізгі нысандар

Бағатізбе төрт түрлі нысанмен берілген ақпаратты қамтиды:

- **Прайс-лист**: Бұл нысан бағалау уақыты үшін контекст, валюта, күшіне ену күні және уақыт бірлігі туралы ақпаратты сақтайды. Контекст прайс-листте құн мөлшерлемелері немесе сату мөлшерлемелерінің бейнеленгенін көрсетеді. 
- **Валюта**: Бұл нысан прайс-листтегі бағалар валютасын сақтайды. 
- **Күн**: Бұл нысан жүйе транзакцияда бағаны әдепкі бойынша енгізуге әрекеттенген кезде пайдаланылады. Транзакция күнін қамтитын күшіне ену күні бар прайс-лист таңдалады. Егер транзакция күні күшіне енетін бірнеше прайс-лист табылса және қатысты баға ұсынуға, келісім-шартқа немесе ұйымдық бірлікке бекітілсе, баға әдепкідей болмайды. 
- **Уақыт**: Бұл нысан бағалары көрсетілген уақыт бірлігін сақтайды, мысалы, күндік немесе сағаттық мөлшерлемелер. 

Бағатізбе нысаны бағаларды сақтайтын қатысты үш кестені қамтиды:

  - **Рөл бағасы**: Бұл кесте рөл және ұйымдық бірлік мәндерінің тіркесіміне арналған мөлшерлемені сақтайды және адам ресурстары үшін рөл негізіндегі бағаларды орнату үшін пайдаланылады.
  - **Транзакция санатының бағасы**: Бұл кестеде транзакция санаты бойынша бағалар сақталады және шығыс санатының бағаларын орнату үшін пайдаланылады.
  - **Прайс-лист элементтері**: Бұл кестеде каталог өнімдерінің бағалары сақталады.
 
Бағатізбе мөлшерлеме картасы болып табылады. Мөлшерлеме картасы бағатізбе нысаны мен "Рөл бағасы", "Транзакция санаты бағасы" және "Бағатізбе элементтері" кестелеріндегі қатысты жолдардың тіркесімі болып табылады.

## <a name="resource-roles"></a>Ресурс рөлдері

*Ресурс рөлі* термині жобада нақты тапсырмалар жиынын орындау үшін тұлғада болуы қажет біліктіліктер, құзыреттер және сертификаттар жиынына қатысты.

Адам ресурстарының уақыты ресурс нақты жобада орындайтын рөл негізінде бағаланады. Адам ресурстарының уақыты үшін шығын есептеу және шот ұсыну рөл негізінде бағаланады. Уақыт үшін **Уақыт** бірлік тобының кез келген бірлігінде баға ұсынуға болады.

**Уақыт** бірліктер тобы Project Operations бағдарламасын орнатқан кезде жасалады. Оның **Сағат** әдепкі бірлігі бар. **Уақыт** бірліктер тобы немесе **Сағат** бірлігі үшін төлсипаттарды жою, қайта атау немесе өңдеу мүмкін емес. Дегенмен **Уақыт** бірлік тобына басқа бірліктерді қосуға болады. **Уақыт** бірліктер тобын немесе **Сағат** бірлігін жоюға әрекеттенсеңіз, бизнес логикада ақаулықтарды туындатуыңыз мүмкін.
 
## <a name="transaction-categories-and-expense-categories"></a>Транзакция санаттары және шығын санаттары

Жоба кеңесшілерінің саяхат және басқа да шығыстарын тұтынушы төлейді. Шығыс санаттарын бағалау прайс-листті пайдалану арқылы орындалады. Авиабилет, қонақ үй және көлік жалдау шығын санаттарының мысалдары болып табылады. Шығындардың әрбір бағатізбесі нақты шығын санаты үшін баға белгілеуді көрсетеді. Шығыс санаттарын бағалау үшін келесі үш әдіс қолданылады:

- **Өзіндік құны бойынша**: Шығыс құны тұтынушыға жіберіледі және үстеме баға қолданылмайды.
- **Үстеме баға пайызы**: Нақты шығын бойынша пайыз тұтынушыға жіберіледі. 
- **Бірлік бағасы**: Шот ұсыну бағасы шығыс санатының әрбір бірлігі үшін орнатылады. Тұтынушыға шот ұсынылған сома кеңесші есеп беретін шығын бірліктерінің санына негізделіп есептеледі. Жүріп өткен қашықтық бірлік бағасы бойынша баға белгілеу әдісін қолданады. Мысалы, жүріп өткен қашықтықтың шығын санатын күніне 30 АҚШ долларына (USD) немесе әр миля үшін 2 АҚШ долларына конфигурациялауға болады. Кеңесші жоба бойынша жүріп өткен қашықтық туралы есеп берген кезде, шот ұсынылатын сома кеңесші есеп берген миля санына негізделіп есептеледі.
 
## <a name="project-sales-pricing-and-overrides"></a>Жоба сатылымдарына баға белгілеу және алдын ала анықтау

Жобаның баға ұсыныстары мен келісім-шарттары үшін, жобаның бағатізбесінде өнімнің бағатізбесінен өзгеше бағаны алдын ала анықтау үлгісі бар. Өнім каталогына негізделген баға ұсыну жолы үшін, рөлдер мен санаттарға бағаны тікелей баға ұсыну жолында алдын ала анықтауға болады, себебі әрбір баға ұсыну жолы нақты бір каталог элементіне нұсқайды. Дегенмен жобаға негізделген баға ұсыну жолында рөлдер мен санаттарға бағаны тікелей баға ұсыну жолында алдын ала анықтау мүмкін емес. Жоба прайс-листін анықталған екі үлгіні қолдау үшін пайдаланыңыз.

> [!NOTE]
> Бағаны алдын ала анықтау кезінде екеуінің арасындағы әрекеттер айырмашылығының себебінен, жоба ресурстары мен каталог элементтері үшін бөлек бағатізбенің болғаны жөн.

Жобаның бағасын белгілеу үшін, келесі нысандардың әрқайсысы бір немесе бірнеше байланыстырылған сатылым бағатізбесіне ие бола алады:

- Тұтынушы (тіркелгі) 
- Мүмкіндік 
- Баға ұсыну 
- Жоба келісім-шарты

Бұл нысандардың бағатізбемен байланысы жоба бағатізбелерімен анықталады. Тұтынушы, мүмкіндік, баға ұсыну және жоба келісім-шарты бойынша сатылымдар нысандарымен бір немесе бірнеше бағатізбені байланыстыруға болады.

Жобаның әдепкі бағатізбесі тұтынушы жазбасына автоматты түрде енгізілмейді. Дегенмен жобаның бағатізбесін тұтынушы жазбасына қолмен тіркеуге болады. Бұған қарамастан, жобаның бағатізбесін тұтынушымен реттелетін баға келісімі болған кезде ғана қолмен тіркеуіңіз керек. 

Жоба прайс-листі сатылым нысанына бекітілген кезде, келесі ақпарат тексеріледі:

- Прайс-листте **Сатылым** контексті бар. 
- Бағатізбенің валютасы тұтынушы валютасына сәйкес келеді. 

Жоба келісім-шартында, жобаның қатысты прайс-листтерін автоматты түрде орнату үшін келесі кезектілік тәртібі бар:

1. Баға ұсыну
2. Мүмкіндік
3. Тұтынушы 
4. Глобалдық параметрлер 

Жоба прайс-листі әдепкі бойынша енгізіледі, жүйе валютаның тұтынушы валютасына сәйкестігін және енгізілген әдепкі прайс-листтерде **Сатылым** контексті бар-жоғын тексереді.

Тұтынушы, мүмкіндік, баға ұсыну және жоба келісім-шартының нысандарымен бірнеше бағатізбені байланыстыруға болады. Бұл мүмкіндік құнсыздану себебінен орын алатын баға жаңартулары үшін тіркелгіге бірнеше бағатізбені қажет етуіңіз мүмкін ұзақ мерзімді жоба келісім-шарты үшін күн бойынша әдепкі бағаларды қолдайды. Дегенмен тұтынушы, мүмкіндік, баға ұсыну немесе жоба келісім-шартының нысанымен байланыстырылған бағатізбелердің жарамдылық мерзімі қабаттасқан болса, әдепкі бағалардың дұрыс болмауы мүмкін. Сондықтан жарамдылық мерзімі қабаттасқан жоба бағатізбелерінің осы нысандармен байланыстырылмағанына көз жеткізу қажет.

### <a name="deal-specific-price-overrides"></a>Мәміле бойынша бағаны алдын ала анықтау

Баға ұсынысына немесе жоба келісім-шартына әдепкі бойынша енгізілетін жоба прайс-листтерінде таңдалған бағалар үшін мәмілеге тән қайта анықтауларды жасауға болады.

Әдепкі бойынша, жоба келісім-шартына басты сатылым бағатізбесіне тікелей сілтеменің орнына әрдайым оның көшірмесі беріледі. Бұл мінез-құлық тұтынушымен жұмыс сипаттамасы (SOW) үшін жасалған баға келісімдері басты прайс-лист өзгертілген жағдайда өзгермейтініне кепілдік береді.

Дегенмен баға ұсынуда басты бағатізбені пайдалануға болады. Не болмаса, басты бағатізбені көшіріп, тек сол баға ұсынуға қолданылатын реттелетін бағатізбені жасау үшін оны өңдеуге болады. Баға ұсынуға тән жаңа бағатізбені жасау үшін, **Баға ұсыну** бетінде **Реттелетін бағалар жасау** опциясын таңдаңыз. Мәміле бойынша жоба бағатізбесіне тек баға ұсынудан қатынасуға болады. 

Реттелетін жоба бағатізбесін жасаған кезде, бағатізбенің жоба құрамдастары ғана көшіріледі. Басқаша айтқанда, жаңа бағатізбе бұрыннан бар баға ұсынуға тіркелген жоба бағатізбесінің көшірмесі ретінде жасалады және осы жаңа бағатізбе тек қатысты рөл бағалары мен транзакция санатының бағаларын қамтиды.
  
## <a name="tracking-costs"></a>Шығындарды бақылау

Project Operations бағдарламасы жобаларда адам ресурсының уақытын пайдалану үшін шығындарды бақылайды. Сонымен қоса ол саяхат шығыстары сияқты жоба кезінде туындаған басқа шығыстарды да бақылайды.

Пайыздық мөлшерлеме сияқты, кадрлар ресурстарының құн мөлшерлемелері де бағатізбелердің көмегімен орнатылады. Бұл жерде шығын бағатізбесі мен сатылым бағатізбесі әрекеттерінің негізгі айырмашылықтары берілген:

- Ресурстың құн мөлшерлемесін нақты жобада, келісім-шартта немесе баға ұсынуда алдын ала анықтау мүмкін емес. Дегенмен мәміленің сипаты бойынша өзгерістер енгізілген болса, пайыздық мөлшерлемені мәміле негізінде алдын ала анықтауға болады. 

- Шығын бағатізбесін шешу келесі ретпен орындалады:

    1. Ұйымдық бөлімшеге тіркелген шығын бағатізбесі.
    2. Project Operations параметрлеріне бекітілген шығын прайс-лист. Көптеген түрлі валюталардағы шығын прайс-листтерін параметрлерге бекітуге болатындықтан, валюта сәйкестігі жобаның келісімшарттың немесе баға ұсынысының келісімшарт ұйымдық бірлігінің валютасы мен шығын прайс-листінің валютасы арсында орындалады.
    3. Шығындар үшін, өз құны бойынша және құн бойынша үстеме баға белгілеу әдістері шығын бағатізбелеріне қолданылмайды. Транзакция санатының шығындарын орнату үшін, шығын бағатізбелері жолында осы баға белгілеу әдістері пайдаланылса да, жүйе оларды елемейді және әдепкі шығын енгізілмейді.
