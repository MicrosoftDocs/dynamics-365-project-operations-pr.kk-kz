---
title: Еңбектің құн мөлшерлемелерін орнату
description: Бұл тақырыпта Project Operations бағдарламасында еңбектің құн мөлшерлемелерін орнату әдісі туралы ақпарат берілген
author: rumant
manager: Annbe
ms.date: 10/12/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 697129b65f53359615ea537fe135d657748dd909
ms.sourcegitcommit: f6f86e80dfef15a7b5f9174b55dddf410522f7c8
ms.translationtype: HT
ms.contentlocale: kk-KZ
ms.lasthandoff: 10/31/2020
ms.locfileid: "4180604"
---
# <a name="set-up-labor-cost-rates"></a>Еңбектің құн мөлшерлемелерін орнату

_**Қолданылады:** Ресурс/биржадан тыс негіздегі сценарийлерге арналған Project Operations_


Әрбір бағатізбеде бағатізбенің мазмұны және жарамдылық мерзімімен тураланған еңбек мөлшерлерінің (рөл бағалары) жиынтығы бар.

1. Бағатізбе жасап, **Рөл бағасы** қойыншасында, ішкі торда **Жаңа рөл** опциясын таңдаңыз.
2. **Жылдам жасау** бетінде рөл мен ұйымдық бөлімшені таңдаңыз.
3. Кез келген басқа қажетті өріс туралы ақпаратты енгізіңіз.

Келесі кестеде құн бағатізбесінде еңбек мөлшерлерін жасау кезінде маңызды кейбір өрістер қамтылған.

| Өріс | Орналасқан жері | Сипаттамасы | Төменгі әсер |
| --- | --- | --- | --- |
| Рөл | **Жалпы** қойыншасы және **Жылдам жасау** беттері | Құн мөлшері қолданылатын рөлді таңдаңыз. | Кіріс болжамы мен нақты жолдағы рөл рөлдің құнын әдепкі бойынша орнату үшін осы жолмен салыстырылады. |
| Ресурс компаниясы | **Жалпы** қойыншасы және **Жылдам жасау** беттері | Осы рөл тағайындалған заңды нысанды таңдаңыз. Мысалы, Fabrikam India әзірлеушісі немесе Fabrikam USA әзірлеушісі. | Кіріс болжамы мен нақты жолдағы ресурс компаниясы рөлдің құн мөлшерлемесін әдепкі бойынша орнату үшін осы жолмен салыстырылады. |
| Ресурс бірлігі | **Жалпы** қойыншасы және **Жылдам жасау** беттері | Осы рөл пайдаланылатын ұйымдық бөлімшені немесе компания бөлімін таңдаңыз. Мысалы, Fabrikam India компаниясының Robotics бөлімінің әзірлеушісі немесе Fabrikam USA компаниясының Software бөлімінің әзірлеушісі. | Кіріс болжамы мен нақты жолдағы ресурс бірлігі рөлдің құн мөлшерлемесін әдепкі бойынша орнату үшін осы жолмен салыстырылады. |
| Баға | **Жалпы** қойыншасы және **Жылдам жасау** беттері | Рөл, ресурс компаниясы және ресурс бірлігі тіркесімі үшін құн мөлшерлемесін орнатыңыз. Мысалы, Fabrikam India әзірлеушісінің құны - 1000 INR немесе Fabrikam USA әзірлеушісінің құны - 150 USD. | Бұл баға — **Уақыт** транзакция класы үшін кіріс болжамының немесе нақты жолдың бірлік құнына арналған әдепкі құн мөлшерлемесі. |
| Валюта | **Жалпы** қойыншасы және **Жылдам жасау** беттері | Әдепкі бойынша, валюта мәні құн бағатізбесінің тақырыбындағы валютадан келеді, бірақ оны алдын ала анықтауға болады. Мысалы, Fabrikam India компаниясы әзірлеушісінің құны – 1000 INR. Fabrikam USA компаниясы әзірлеушісінің құны – 150 USD. | Бұл валюта **Уақыт** транзакция класы үшін кіріс нақты шығын жолының бірлік құнына арналған әдепкі валюта болып табылады. Жоба болжамында валюта мәні жоба валютасына түрлендіріледі және болжамның уақыт кезеңіндегі көрінісінде көрсетіледі. |
| Бірлік кестесі | **Жалпы** қойыншасы және **Жылдам жасау** беттері | Бірлік кестесі Уақыт класы үшін әдепкі болып табылады және Рөл бағасының нысанында өзгертілмейді, өйткені ол мөлшерлерді уақыт бірлігі бойынша көрсету үшін пайдаланылады. | Төменгі әсері жоқ. |
| Бірлік | **Жалпы** қойыншасы және **Жылдам жасау** беттері | Әдепкі бойынша, мән құн бағатізбесінің тақырыбындағы **Уақыт бірлігі** өрісінен келеді. Мәнді алдын ала анықтауға болады. Мысалы, Fabrikam India компаниясы әзірлеушісінің **Үндістан күні** үшін құны 1000 INR мөлшерін құрайды. Fabrikam USA компаниясы әзірлеушінің **АҚШ күні** үшін құны 150 USD мөлшерін құрайды. | Кіріс болжамында немесе нақты жолда бірлік бағасының әдепкі мәнін есептеу мақсатында жүйе бірлік құнын есептеу үшін бірліктер және түрлендіру жүйесін негізгі өлшем бірліктерінде пайдаланады. Мысалы, Үндістаннан келген әзірлеуші үшін болжам 10 **Үндістан күні** жұмысы, ал **Үндістан күні** бірлігі 10 сағат ретінде анықталады. Болжам жолының құнын есептеу кезінде бағдарлама болжамдағы бірлік құнын есептейді: 1000 INR/10 сағат = сағатына 100 INR, ол АҚШ долларына түрлендірілген және **Жобалық болжамдар** бетінде бірлік құны ретінде көрсетілген. |

## <a name="transfer-pricing-and-costs-for-resources-outside-of-your-division-or-legal-entity"></a>Бөлімнен немесе заңды нысаннан тыс ресурстарға арналған тасымалдау бағалары мен құндар

Жобаға негізделген компанияларда жобаларда әртүрлі заңды нысандардың немесе бөлімдердің қызметкерлерін пайдалану қалыпты жағдай болып табылады. Жоба белгілі бір заңды нысаннан орындалуы мүмкін, бірақ жобамен жұмыс жасайтын қызметкерлер немесе кеңесшілер сол заңды нысаннан немесе басқасынан немесе екеулерінің тіркесімінен келуі мүмкін. Dynamics 365 Project Operations бағдарламасында жобаны жеткізуді жүзеге асыратын заңды нысан **Иеленуші компания** деп, ал жеткізуді жүзеге асыратын бөлім **Келісім-шарт бірлігі** деп аталады. Ресурстарды ұсынатын басқа заңды нысандар **Ресурс компаниялары** деп, ал ресурстарды қамтамасыз ететін бөлімдер **Ресурс бірліктері** деп аталады. Көптеген елдерде компаниялар ресурстарды пайдаланғаны үшін ресурстарды ұсынатын заңды нысанға немесе бөлімге, иеленуші компанияға және келісім-шарт жасаушы бөлімге ақы төлеуін қамтамасыз етуге міндетті.

Мысалы, Fabrikam корпорациясы Fabrikam India-Robotics компаниясының Fabrikam US-Robotics немесе Fabrikam UK-Robotics компаниясымен келісілген құн мөлшерлемесі бар картасын қамтамасыз етуі керек.

Fabrikam India-Robotic компаниясының әзірлеушісі Fabrikam US-Robotics компаниясына қарыз берген кезде $100 және Fabrikam U-Robotics компаниясына қарыз бергенде $150 ақы төлейді.

### <a name="set-up-costs-for-outside-resources"></a>Сыртқы ресурстарға құндарды орнату

1. *Fabrikam US-Robotics құн мөлшерлемелері* атты құн бағатізбесін жасаңыз және күннің тиімді ауқымын орнатыңыз.
2. Құн бағатізбесінде мөлшерлерді келесі кестедегі ақпаратты пайдалана отырып орнатыңыз. 

| Рөл | Ресурс компаниясы | Ресурс бірлігі | Құн мөлшерлемесі |
| --- | --- | --- | --- |
| Әзірлеуші | Fabrikam India | Fabrikam India-Robotics | $100 |
| Әзірлеуші | Fabrikam Philippines | Fabrikam Philippines-Robotics | $90 |
| Әзірлеуші | Fabrikam US | Fabrikam US-Robotics | $150 |

3. Бұл құн бағатізбесін Fabrikam US-Robotics ұйымдық бөлімшесіне тіркеңіз.

### <a name="set-up-transfer-pricing-for-a-resource-in-the-appropriate-currency"></a>Тиісті валютадағы ресурс үшін тасымалдау бағасын орнату 

Project Operations бағдарламасында ресурс бағасын кез келген валютада орнатуға болады. Валюта бағатізбегіндегі тақырыпқа сәйкес келеді, бірақ оны өзгертуге болады.

Тасымалдау бағасын орнату мысалын пайдаланып, ақпаратты келесіге өзгертуге болады:

Fabrikam корпорациясы Fabrikam India-Robotics компаниясының Fabrikam US-Robotics немесе Fabrikam UK-Robotics компаниясымен келісілген құн мөлшерлемесін қамтамасыз етуі керек.

Fabrikam India-Robotics компаниясының әзірлеушісінің құны Fabrikam US-Robotics компаниясына қарыз берген кезде 5000 INR және Fabrikam U-Robotics компаниясына қарыз бергенде 5500 INR болады.

Fabrikam US-Robotics құн бағатізбесінде құн мөлшерлемелері төмендегідей көрсетілуі мүмкін:

| Рөл | Ресурс компаниясы | Құны |
| --- | --- | --- |
| Әзірлеуші | Fabrikam India | 5000 INR |
| Әзірлеуші | Fabrikam US | 115 USD |

Fabrikam UK-Robotics құн бағатізбесінде құн мөлшерлемелері төмендегідей көрсетілуі мүмкін:

| Рөл | Ресурс компаниясы | Құны |
| --- | --- | --- |
| Әзірлеуші | Fabrikam India | 5500 INR |
| Әзірлеуші | Fabrikam UK | 115 GBP |

Құн бағатізбесі еңбек мөлшерлерін бірнеше валютада қамтамасыз ете алады. Жоба бойынша құн болжамын құру кезінде Project Operations бағдарламасы осы құн мөлшерлемелерін жоба валютасына түрлендіреді және оны пайдаланушыға көрсетеді. Уақыт жазбасы мақұлданған және нақты құн жасалған кезде, нақты құн сәйкес келетін рөл бағасы жолының валютасымен құн бағатізбесінде бағаланады. Бір жоба бойынша нақты құн бірнеше валютада жазылуы мүмкін. Алайда жоба деңгейіндегі нақты еңбек құндарын жинау немесе жинақтау кезінде Project Operations бағдарламасы барлық еңбек құндарының сомаларын пайдаланушы көре алатын жоба валютасына түрлендіреді.


[!INCLUDE[footer-include](../includes/footer-banner.md)]