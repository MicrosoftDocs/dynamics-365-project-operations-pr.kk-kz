---
title: Ұсынылған ресурстарды қарап шығу
description: Бұл тақырыпта жоба ресурстарын ұсыну жолы туралы ақпарат берілген.
author: ruhercul
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: ruhercul
ms.dyn365.ops.version: ''
ms.search.validFrom: 2020-10-01
ms.openlocfilehash: ad5cbdeb5fe05e6115eb024833a8d58b626ea4c9
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: kk-KZ
ms.lasthandoff: 10/16/2020
ms.locfileid: "4079627"
---
# <a name="review-proposed-resources"></a>Ұсынылған ресурстарды қарап шығу

_**Қолданылу аясы:** Ресурс/биржадан тыс негіздегі сценарийлерге арналған Project Operations, Жеңілдетілген орналастыру - проформа-шотын ұсыну мәмілесі_

Ресурс менеджерлері ресурс сұрауын пайдалану арқылы жоба менеджеріне ресурстарды ұсына алады.

1. Сұрау торынан немесе сұраудың өзінен **Ресурстарды табу** опциясын таңдаңыз.
2. **Кесте көмекшісі** бетінде ресурсты таңдап, **Ресурсқа тапсырыс беруді жасау** тақтасындағы **Тапсырыс беру күйі** өрісінде **Тапсырыс беру** опциясын таңдаңыз.

Келесі күй жаңартулары пайда болады:

- **Кесте көмекшісі** бетінде тапсырыстың ұсынылғанын, бірақ қорытынды резервтелмегенін көрсету үшін күй индикаторлары жаңартылады.
- Ресурс сұрауында, күй **Қарап шығуды талап етеді** күйіне өзгертіледі.
- Жобаның **Топ** қойыншасында, жалпы топ мүшесінің **Сұрау күйі** мәні **Қарап шығуды талап етеді** мәніне өзгертіледі.

Жоба менеджері ұсынысты қабылдай алады немесе одан бас тарта алады.

Ресурс менеджерлері ресурс сұрауларын өңдеген кезде келесі тәсілдердің кез келгенін пайдалана алады:

- Егер қажетті сағаттарды орындау үшін бірде-бір ресурс болмаса, сұранысты қанағаттандыру үшін бірнеше ресурстарды ұсыну. Ұсынылған сағаттар қажетті сағаттарды қанағаттандыра алатын бірнеше ресурстар арасында бөлінеді. Бұл сценарийде сағаттар қабаттаспайды.
- Талап етілгеннен аз ресурстарды ұсыну. Бұл сценарийде ұсынылған ресурс сыйымдылығы сұрау салушы көрсеткен сағат санынан аз. Сондықтан сұрау салушы ұсынылған ресурстарды қабылдаған кезде, қалған сұранысты жинақтау үшін орындалмаған ресурс талабы жасалады.
- Егер жұмысты орындау үшін бірде-бір ресурс болмаса, сұранысты қанағаттандыру үшін бірнеше ресурсты тіркеу.
- Талап етілгеннен аз ресурстарды тіркеу. Бұл сценарийде тіркелген сағат саны қажетті сағат санынан аз. Жүйе сізге тапсырыстардың орнына ресурстарды ұсынуға нұсқау береді, осылайша сұрау салушы қалған сұранысты тексеріп, оны бақылап отыра алады.

## <a name="billable-utilization"></a>Шот ұсынылған қолданыс

Ресурстардың мақсатты шот ұсынылған қолданысы болуы мүмкін. Осы мақсатты қолданыс ресурстың әдепкі рөліндегі атрибут ретінде анықталады немесе жеке тіркелетін ресурстың жазбасында орнатылады. Пайдалану есептеулері ресурстар бекітілген уақыт жазбаларын пайдалану арқылы есеп берген нақты сағат санына негізделген.

Пайдалануды есептеу үшін келесі формулалар пайдаланылады:

- Шот ұсынылған қолданыс = ақылы нақты сағаттар ÷ ресурс сыйымдылығы
- Шот ұсынылмайтын қолданыс = шот ұсыну түрінің идентификаторы бар нақты уақыт = ақысыз, қосымша немесе қолжетімді емес ÷ ресурс сыйымдылығы
- Ішкі = сатылым келісім-шарты жоқ нақты уақыт ÷ ресурс сыйымдылығы
- Ресурс сыйымдылығы = ресурстың жұмыс сағаттары – кеңседен тыс – жұмыс істемейтін күндер

**Ресурсты пайдалану** көрінісін **Ресурстар** тақтасынан табуға болады.

Тордағы әрбір ұяшық ресурстың күн, апта немесе ай сияқты кезеңдегі шот ұсынылған қолданысының пайыздық мөлшерін көрсетеді. Ұяшықтарды бояу үшін келесі формулалар пайдаланылады:

- **Жасыл:** Шот ұсынылған қолданыс \>= Ресурстың мақсатты қолданысы
- **Сары:** Мақсатты қолданыс – 20 \<= Шот ұсынылған қолданыс \< Мақсатты қолданыс
- **Қызыл:** Шот ұсынылған қолданыс \< Мақсатты қолданыс – 20

**Ресурсты пайдалану** көрінісі кесте тақтасына негізделгендіктен, нәтижелерді сүзгілеу үшін кесте тақтасының сүзгілеу мүмкіндіктерін пайдалануға болады.

Тор рөлге немесе жеке ресурсқа мақсатты қолданысты орнатуды талап етеді. Бұл орнатуды орындау үшін, **Ресурстар** \> **Ресурс рөлдері** тармағына өтіңіз.

Сонымен қатар әрбір тіркелетін ресурсқа әдепкі рөлді тағайындау керек. **Ресурстар** \> **Ресурстар** тармағына өтіңіз. **Project Service** қойыншасында, ресурс рөлінің анықталғанын және оның **Әдепкі** өрісі **Иә** параметріне орнатылғанын тексеріңіз. **Әдепкі = жоқ** параметріне орнатылған қосымша рөлдерді қосуға болады. **Әдепкі = иә** параметріне орнатылған рөл ресурсты сол рөлдің мақсаты бойынша пайдалануды бағалау үшін пайдаланылады.

**Project Service** қойыншасында, ресурс үшін жеке мақсатты қолданысты орнатуға болады. Сонда пайдалануды есептеу ресурстың әдепкі рөлінің орнына ресурстың мақсатын бағалау үшін мақсатты қолданысты пайдаланады.

Пайдалану ресурсқа егер оның торда көрсетілген уақыт кезеңінде бекітілген, ақылы уақыты болса ғана көрсетіледі.

## <a name="resource-availability"></a>Ресурс қолжетімділігі

Ресурс менеджерлерінің ресурстардың қолжетімділігін көре алатындығы және тапсырыстарды жаңарта алатындығы өте маңызды. Кейбір жағдайларда ресми сұраныс (ресурс сұрауы) жоқ, бірақ ресурс менеджері электрондық пошта, телефон қоңырауы немесе лездік хабар сияқты арналар арқылы келетін жоспарланбаған сұранысқа жауап беруі керек. Ресурс менеджерлері ресурстар мен тапсырыстарды жаңарту үшін кесте тақтасын пайдаланады.

Ресурстың қолжетімділігін есептеу үшін негіз ретінде ресурстың жұмыс сағаттары пайдаланылады. Ресурс тапсырыстары ресурстардың мүмкіндіктерін пайдаланады.

Кесте тақтасы тапсырыстарды, мүмкіндікті және артық тапсырыстарды, сондай-ақ тапсырыстардың күйлерін көрсету үшін түстер мен көлеңкелеуді пайдаланады. Кесте тақтасы параметрлеріндегі параметр журналды көруге мүмкіндік береді.

Егер кесте тақтасындағы тапсырыс беруге болатын жеке ресурстың жанында оң жаққа бағыттаушы көрсеткі пайда болса, ресурс тіркелген жұмыс туралы мәліметтерді көрсету үшін ресурсты кеңейтуге болады.

Dynamics 365 Project Operations бағдарламасы Universal Resource Scheduling механизмін пайдаланғандықтан, сізде Dynamics 365 Field Service орнатылса, жобаларға, жұмыс тапсырыстарына және жоспарлауды кеңейткен басқа да нысандар үшін ресурс тапсырыстарының мәліметтерін көруге болады.

Жеке ресурс туралы қосымша мәліметтерді көру үшін, ресурс картасын ашу үшін оны тінтуірдің оң жақ түймешігімен басыңыз.

