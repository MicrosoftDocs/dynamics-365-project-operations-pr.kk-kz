---
title: Ресурстарды келістіруге шолу
description: Осы тақырыпта ресурстарға тапсырыс беру мен жобаларға арналған тапсырмалардың сәйкестігін қамтамасыз ету туралы ақпарат береді.
author: ruhercul
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: ruhercul
ms.dyn365.ops.version: ''
ms.search.validFrom: 2020-10-01
ms.openlocfilehash: e2b16a6e1c48769ed4d903e546804ba1c4e1c4fa
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: kk-KZ
ms.lasthandoff: 10/16/2020
ms.locfileid: "4079602"
---
# <a name="resource-reconciliation-overview"></a>Ресурстарды келістіруге шолу

_**Қолданылу аясы:** Ресурс/биржадан тыс негіздегі сценарийлерге арналған Project Operations, Жеңілдетілген орналастыру - проформа-шотын ұсыну мәмілесі_

Топ мүшелері үшін тапсырыстар мен тағайындаулар бір-бірімен тығыз байланысқан. Басқаша айтқанда, ресурстарда тағайындаулар бар болуы, бірақ тапсырыстар жоқ болуы немесе тапсырыстар бар болуы, бірақ тағайындаулар жоқ болуы мүмкін. Ең дұрысы, тапсырыстар мен тағайындаулар ресурстар тапсырма тағайындауларын орындауға қабілетті болатындай туралануы керек. Алайда, тапсырыстар қолжетімділікке негізделуі мүмкін және жоба жалғасқан кезде тапсырма мерзімі өзгеруі мүмкін. Сондықтан, тапсырыстар мен тағайындаулардың бос байланысы икемділікті қамтамасыз етеді.

**Жоба** пішініндегі **Салыстырып тексеру** қойыншасы жоба менеджерлеріне топ мүшелерінің тапсырыстары мен олардың жобалар топтары үшін тағайындауларын салыстырып тексеруге мүмкіндік береді.

**Салыстырып тексеру** қойыншасы сонымен қоса әрбір топ мүшесі үшін жеке тапсырма тағайындауының деңгейіне дейін тіркеулер мен тағайындауларды көрсетеді. Сағаттар айлардан күндерге дейінгі уақыт кезеңдерін көрсететін ұяшықтарда көрсетіледі.

Қойыншада сонымен қоса жобаға арналған жалпы жиынтық құн **Жалпы** бағанымен бірге көрсетіледі.

Әр ресурс үшін қойыншада топ мүшелерінің тапсырыстары мен топ мүшелерінің тапсырма тағайындауларының жиынтығы арасындағы айырмашылық есептеледі. Ең дұрысы, бұл айырмашылық 0 (нөл) мәніне тең болуы керек. Басқаша айтқанда, тапсырыстар мен тағайындаулардың арасында ешқандай айырмашылық болмауы керек. Айырмашылықтар екі шартқа назар аударту үшін түспен ерекшеленген және көлеңкеленген:

- **Тапсырыс тапшылығы** – тапсырыс тапшылығы ресурста тапсырыстарға қарағанда тағайындаулар көп болған кезде орын алады. Бұл сыйымдылық сақталмағандықтан, жоба менеджері тапшылықты жабу үшін ресурс тапсырыстарын кеңейту арқылы бұл жағдайды түзетуді қалауы мүмкін.
- **Артық тапсырыстар** – артық тапсырыс жоба үшін ресурсқа тапсырыс берілген кезде, бірақ тапсырмаларға тағайындалмаған кезде орын алады. Бұл шарт ресурс тапсырма тағайындалғанға дейін жобаға резервтелген жағдайда қолайлы болуы мүмкін. Алайда, басқа жағдайларда, ресурс тапсырмаларға тағайындалады деп жоспарланбайды. Мұндай жағдайларда жоба менеджері сыйымдылықты басқа жоба үшін пайдалануға болатындай ресурс тапсырыстарынан бас тарту туралы ойлануы керек.

Кейбір жағдайларда уақытты күн деңгейінен (мысалы, ай деңгейінен) жоғары деңгейде қараған кезде, ресурс үшін нөлдің таза айырмашылығын байқай аласыз (басқаша айтқанда, тапсырмалар = тағайындаулар). Алайда, егер уақытты апта деңгейінде қарасаңыз, онда бірінші аптада нөл сағаттық және 40 сағаттық тағайындаулар бар екенін, ал екінші аптада 40 сағаттық және нөл сағаттық тағайындаулар бар екенін көре аласыз. Жалпы, тапсырыстар мен тағайындаулар салыстырып тексерілген, бірақ олар бір аптадан екінші аптаға дейін ерекшеленеді.

Уақытты жоғарырақ деңгейде қарасаңыз, **Салыстырып тексеру** қойыншасындағы ұяшықтарда төменгі деңгейлерде айырмашылықтар бар екендігі туралы хабардар ететін индикатор бар болады. Ұяшықты екі рет басу арқылы айырмашылықты көру үшін оны үлкейтуге болады. Кішірейту үшін оны тінтуірдің оң жақ түймешігімен басуға болады. Ресурсты таңдап, тордың құралдар тақтасындағы **Келесі айырмашылық** басқару элементін пайдалану арқылы сол ресурстың тапсырыстары мен тағайындаулары арасындағы келесі айырмашылыққа өтуіңізге болады. Содан кейін қайту үшін **Алдыңғы айырмашылық** басқару элементін қолдана аласыз. Сондай-ақ айырмашылық индикаторы мен шарлау әрекетін **Параметрлер** тармағында өшіруге болады.


Егер ресурсқа арналған тапсырма тағайындаулары бар болса, бірақ тапсырыстар жоқ болса, **Жобалар** бетіндегі **Салыстырып тексеру** қойыншасында тапсырыс тапшылығын, содан кейін **Тапсырыстың мерзімін ұзарту** параметрін таңдаңыз. Сонда **Тапсырыстың мерзімін ұзарту** диалогтық терезесі пайда болады және ресурс тапшылығын жою үшін қажет тапсырысты көрсетеді. Сондай-ақ бұл барлық жобалар немесе басқа жоспарланатын нысандар бойынша ресурстың бар тапсырыстарын көрсетеді. Егер ресурс үшін тапсырысты жасау үшін **OK** опциясын таңдасаңыз, сол ресурстың қолжетімділігіне қарамастан, артық тапсырыстың туындауына себеп болуыңыз мүмкін.

Кейін жоба менеджері немесе ресурс менеджері ресурстар кестесін ресурс сыйымдылығынан асыра шамадан тыс резервтелген кез келген жағдайларды басқару үшін қолдана алады.

